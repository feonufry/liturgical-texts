
# Канон другой


<*л. 142*>

гла(c) а҃ пѣ(c) а҃ ірмо(с) столпъмьогьномьи

Проѡчистивъшєтѣлоисъмыслы /  
дѹховьносъшьдъшєвѣрьнии дь/
ньсьбовъзносимобѣ (и)вьсѣмъпрѣ/
дълєжитьвѣрьныимъѡцищєни/
ѥ дрѣвоживотьноѥ имьжєсъпасє/
сꙗ адамъпрѣльстиюистьлѣвыи.

Праздьнѹ(и)мывьсивѣрьнии крь/
стъбовъздвигаѥтьсꙗхристовъ и/
мьжєадаѹжьника съмьртьжєсъ/
нимьвъзємъплєнєна ѡвыꙗко / 
мѹчитєлꙗѡсѹди насъжєсъвъ /
скрѣси.

Свꙗтитєльскамавъздвижєтьсꙗ/
рѹкама бранираздрѹшаꙗ вражі/
ꙗ крьставєликаꙗпобѣда съмь/
<*л. 142 об.*>
ртиитьлꙗмыизбавихомъсꙗ /
тѣмьтьцѣмъ вьсипѣсньмихри/
стовивъпиющєславатєбє.

Покланѧѥмъсꙗкопьюѡномѹ накрь/
стѣбожьствьноѥтвоѥрєбро пробо/
дъшєѥдолготьрпѣливє наисточь/
никыживоꙗвлєны абиѥисточи/
лъѥси кръвьиводѹпрѣчистѹю и/
мьжєѡбновихомъсꙗ.

Моисиѹборѹцѣраспростьръ амали/
канизъложиинъгда самъжєдла/
нисвоираспростьрънакрьстѣадасъ/
вꙗзалъѥси имьртвыꙗвъскорости/
мѣстопоимъ съвъскрѣсивъсъпа/
сєблагыи. 

Отцажєисына идѹхатроицьскы /
прославимъвѣрьнии троицютри/
съставьнѹ нєпрѣложьнѹисъвъ/
здрастьнѹиѥдиномощьнѹ съа/
<*л. 143*>
нгєлызова свꙗтъсвꙗтъсвѧтъѥ/
ситроицє. 

б(о) 

Дѣвѹѥдинѹꙗвльшюсꙗ порожьствѣ/
<чєт##>ѣньнѹчистѹ якоѥдинѹ/
боганашєгобєстрастиибєстьлѧ/
плътиюпородивъшюю пѣсньми/
нєпрѣстаньновъспоимъ радѹи/
сꙗпривѣщающє. 

пѣ(c) в҃ ірмо(с) видитєвидитєꙗкоаз

Видитєвидитєꙗкобогъазъѥсмь и/
мьжєвєликыифинѣсъ копиѥмь /
крьстъмоисипроѡбражь бєзаконь/
ноѥдѣꙗниѥ прободєинъгдаиѹмо/
<###>ъѥсть.

---

а҃
ꙗ ѧ ѥ є ѣ і ѡ ѹ ї


---

**Глас 1-й**

**Песнь 1-я. Ирмос: *Столпом огненным***

Проочистивше тело и смыслы, духовно сошедше<ся> вернии, днесь бо, возносимо всем предлежит верным очищение, 
Древо животное, имже спасеся Адам, прелестию истлевый.

Празднуим вси вернии: Крест бо воздвигается Христов, имже Адама ужника, смерть же с ним взем племена, 
овы яко мучителя осуди, нас же совоскреси.

Святительскама воздвижется рукама, брани разрушая вражия, Креста великая победа, смерти и тли мы 
избавихомся, тем тецем вси, песньми Христови вопиюще: слава Тебе.

Покланяемся копию оному, на Кресте Божественое Твое ребро прободшему, Долготерпеливе, на источники 
живоявлены: абие источил еси кровь и воду пречистую, имиже обновихомся. 
 
Моисей убо руце распростер, Амалика низложи иногда, Сам же длани Свои распростер на Кресте, ада связал еси 
и мертвыя в скорости место, поим, совоскресив, спасе Благий.

*Троичен:* Отца же, и Сына, и Духа Троически прославим вернии: Троицу трисоставну, непреложну, и совозрастну, и единомощну, 
со ангелы зовя: Свят, Свят, Свят еси, Троице. 

*Богородичен:* Деву Едину явльшуся по Рождестве <нетлену> чисту, яко Едину Бога нашего без страсти и без тли 
плотию породившую, песньми непрестанно воспоим, радуйся привещающе.

**Песнь 2-я. Ирмос: *Видите видите***

Видите видите яко Бог Аз есмь, имже великий Финеес копием Крест Мой си проображь, безаконное деяние, 
прободе иногда, уморил есть. 

Руце распростерл еси на Кресте всех Творец, призвав языки на разум державы Твоея, Спасе. Тем Твою Церковь, 
яко орел птенцы покрываеши, якоже пишет Моисей.

Устрашися солнце, и лучи сокры иногда, Творца на Кресте пригвожена Своею волею видев, и восиял еси паки 
обретением Креста, сооблистав с ним. 

Возносите Господа, и поклонитеся, вопиет Давид, на Древе Крестнем, подножию Его, рече, яко свято место, 
идеже стаста Его божественеи нозе, есть. 

*Троичен:* Безначальная, несозданая Троице, Единство нераздельное, Боже, Единое присносущее Божество, 
и существо, и зрак, Юже теми лицы пою и покланаюся во веки, аминь. 

*Богородичен:* Младенца доила еси, искушения мужеска не познавши, Чистая. О страннаго чюдесе: кто виде 
доящюю, егоже не насея отец, ли кто позна матерь, по рождестве иногда деву пребывшюю? 

**Песнь 3-я. Ирмос: *Да утвердится***

Яко страшныя Твоя тайны, Живодавче, Едине Человеколюбче: яко Древом Крестным падшая воскресил еси паки, 
и змию сокрушил еси, Спасе, страстию Своею. 

Животворящее Древо днесь Креста от земли являемо, елинския жертвы от земли погубило есть, и бесовская 
шатания устави, на высоту являяся. 

Возносите рог вси днесь, вернии: Крест бо воздвизается и яко солнце земли лучи простерл есть, и мрак отворил 
есть на свет невечерний. 

Иже на земли нищим, Креста зряще возносима, и сочетающеся Богу, на высоту возведену быти Крестом, имже 
возможете подати нам велию милость <*У Ягича: возможете утаитися*>.  

Крестоявленый, твари днесь Кресту явльшюся, украшается и от него сияние Крест во образ блистается, на высоту 
бо воздвигаяся озаряет концы. 

*Троичен:* Тресовозрастную Троицу вси правоверно, приидите, прославим: яко неразделимую существом ведуще, 
треми же составы присно сияющю.

*Богородичен:* Муженеискусно Бога нашего плотию порождшую воспоим, яко пространейшую небес, ибо Та вместила 
есть, Егоже вся тварь не вмести, якоже сведаше, якоже изволи. 

