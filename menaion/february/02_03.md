
# МЕСЯЦА ФЕВРАРЯ В 2-Й день

Источники: 
- Син.Греч.164 - Син.
- РГАДА Ф.381. Оп.1. Ед.хр.104 - РГАДА

**Сретение Господа нашего Иисуса Христа**

<*Син.; л.11 - л.11 об.*> *Сѣ(д). гла(с). а҃. по(д). камєни ꙁнам ⁘*

Съкровищє вѣчноѥ. жиꙁни вьсѧчьскꙑихъ. мєнє ради младєньць бꙑвъ подъꙁаконъмь. дрєвлє начьртавꙑ на скрижѧли. 
ꙁаконъ на синаистѣи горѣ. да всѧ свободиши. ꙁаконьнꙑꙗ работꙑ. слава мл(с)рдию ти сп҃сє. слава сънитию ти. 
слава съмотрєнию твоѥмѹ ѥдинє члв҃колюбьчє ⁘  <*сейчас: утреня 1-го февраля, по 3-й песни*> 

<*Син.; л.11 об.*> Въ цр҃вь принєсєсѧ животъ вьсѣхъ. и рѹкама приꙗтъ сѧ сумєѡна старцѧ. въпиющѧ ти спс҃ѹ 
х҃ѹ. нꙑнѣ отъпѹщаѥши раба своѥго вл(д)ко. по гл҃ѹ твоѥмѹ съ миръмь. ꙗко видѣста очи мои сп҃сєниѥ твоѥ. 
соава блг҃ости твоѥи х҃є. слава мл(с)рдию твоѥмѹ. слава съмотрєнию твоѥмѹ ѥдинє чловѣколюбьчє ⁘ 
<*сейчас: утреня 3-го и 6-го февраля, по 1-й кафизме*> 

<*Син.; л.11 об. - л.12*> *ино. гла(с). д҃. по(д). ѹдиви сѧ ио ⁘*

Отъложи нємощь. ꙁастарѣниꙗ твоѥго. обновисѧ ꙗкожє рєчє дв҃дъ таино. ꙗко орьлъ ѹность понавлѧꙗ си ꙁьрѧ 
тєбє млада бꙑвъшаго. при двьрьхъ твоихъ прєстоꙗщѧ. сумєѡнє. приимаи на рѹкѹ. отъ дв҃ꙑ ꙁижитєлѧ си. 
испроси пѹститисѧ. отъ житиꙗ маловрємєньнаго ⁘  

<*Син.; л.12*> Младъ бꙑсть мнє ради. вєтъхꙑи дн҃ьми. очищєнию обьщисѧ прч(с)тꙑи б҃ъ. да плъть иꙁвѣстиши ми 
ѿ дв҃ꙑ. сумєонє наѹчѧꙗсѧ. поꙁна тогожє б҃а и члв҃ка. и ꙗко жиꙁнь цѣловашє и радъ. и старьчьскꙑ въпиꙗашє. 
отъпѹсти мѧ тꙑ бо б҃ъ мои. и жиꙁнь ѥси въ вѣкꙑ ⁘ <*сейчас: утреня 2-го февраля, по полиелее; утреня 6-го февраля, по 3-й песни; утреня 7-го февраля по 1-й кафизме*> 

<*Син.; л.13 об.*> *ина. гла(с) в҃. по(д) домє єфранто ⁘*

Вьсѧчьскаꙗ рѹкою. съдьржѧи тварь. и владꙑи вьсѣми. рѹкама старьцама. въ цьркъвь приноситьсѧ ⁘ 

<*РГАДА; л.10 об.*> *вє(ч)р. на сти(х)внѣ ⁘ ино. гла(с) в҃. / по(д) домє єфрантовъ ⁘*

Всѧчьскаꙗ рѹкою съдьржѧи тварь. и вл҃дꙑи вьсѣми. рѹкама старьчама. въ цьркъвь приноситьсѧ ⁘

<*Син.; л.13 об. - л.14*> Радѹисѧ сумєѡнє. анно вєсєлисѧ. сє бо ꙗвисѧ. иꙁбавитєль мирѹ. ꙗко младєньць приносимъ ⁘ 

<*РГАДА; л.11*> Радѹисѧ сумєѡнє. и анно вєсєлисѧ. сє бо ꙗвисѧ. иꙁбавитєль мирѹ. ꙗко младєньць приносимъ ⁘

<*Син.; л.14*> Раꙁори тьлѣниꙗ. сумєонє богоносє. ꙗко въ рѹкѹ носѧ. вьсѧ съдьржѧщааго. видѣлъ ѥси съпасєниѥ ⁘

<*РГАДА; л.11*> Раꙁорисѧ тьлѣниꙗ. сумєѡнє богоносє. ꙗко въ рѹкѹ носѧ всѧ съдьржащааго. видѣлъ ѥси сп҃сєниѥ ⁘

<*Син.; л.14*> Єдина съ богъмь. съпасєниѥ ꙗвисѧ. мирови богородицє. и къ тєбє надєжю. ꙁємльнии положихомъ ⁘

<*РГАДА; л.11*> Єдина съ бм҃ь. сп҃сєниѥ ꙗвисѧ. мирови бц҃є. и къ тєбє надєжа. ꙁємльнии положихомъ ⁘

<*Син.; л.15*> *<???>. ина. сті(х)р. гла(с) а҃. само(г) ⁘*

Чьто видѧ старьць сумєѡнъ въпиꙗшє ти. нынѣ отъпѹщаѥши раба своѥго владꙑко ⁘ 

<*РГАДА; л.12*> *і҃но. гла(с) а҃ ⁘*

Чьто видѧ старьчє. сумєѡнє въпиꙗашє. нꙑнѣ ѿпѫщаѥши раба своєго владꙑко ⁘

<*Син.; л.15*> Христа господьнѧ видѣхъ. на рѹкѹ дѣвицю. сѹщиихъ въ тьмѣ бога прѣвѣчьнааго ⁘

<*РГАДА; л.12*> Х҃а гн҃ꙗ видѣхъ на рѹкѫ дв҃чю. сѹщиихъ въ тьмѣ б҃а прєвѣчьнааго ⁘ 

<*Син.; л.15*> Радѹисѧ богородицє. христа рожьшиꙗ. вєсєлисѧ старьцє бога приимꙑи ⁘ 

<*РГАДА; л.12*> Радѫисѧ бц҃є. х҃а рожьшиꙗ. вєсєлисѧ старьчє б҃а приимъ ⁘

а҃ а꙯
ꙗ ѧ ѥ є (0454) ѣ і ѡ ѹ ї і ѡ ꙍ ѫ ꙋ ꙑ
ꙁ ѿ ѳ ѕ
Ѥ Є
Ꙁ
※ ⁜ ∴ ⁘ ⁛ ⁙ ⁓ ꙳