
# МЕСЯЦА ФЕВРАРЯ В 1-Й день

Источники: 
- Син.Греч.164 - Син.
- РГАДА Ф.381. Оп.1. Ед.хр.104 - РГАДА

**Святаго мученика Трифона, и предпра(з) святаго Сретения Господа нашего Иисуса Христа**

*Тропарь предпразднества* <*Сейчас: седален по 1-й кафизме 2-го февраля*> 

<*Син.; л.1 об.*>

*Трє(п). прѣ(д). пра(ꙁ). гла(с). а҃ ⁘*

Ликъ англ(с)къ да ѹдивитьсѧ чюдѹ. ꙁємльнии жє гласꙑ въꙁъпиѥмъ хвалѹ. ꙁьрѧщє нєиꙁдрєчєньнаго бж҃иꙗ съхожєниꙗ. 
ѥгожє бо трєпєщють нб҃сьнꙑꙗ силꙑ. нꙑнѣ старци въсприѥмлєта рѹцѣ. ѥдиного члвклюбьцѧ⁘  

<*РГАДА; л.1*>

*Трє(п). гла(с). а҃ ⁘*

Ликъ ан҃гльскꙑи да ѹдивитьсѧ чюдѹ. ꙁємльниї. жє гласꙑ. въпиѥмъ хвалѹ. ꙁьрѧщє нєиꙁдрєчєньнааго. бж҃иꙗ 
съшьствиꙗ. ѥгожє бо трєпєщють. нб҃сьнꙑꙗ силꙑ. нꙑнѣ старьчи въсприѥмлѥта рѹцѣ ѥдиного члв҃колюбьца⁘  

*Седален предпразднества*

<*Син; л.1 об. - л.2*> *сѣ(д). прѣ(д)пра(ꙁ). гла(с). а҃. по(д). обнови ꙁат⁘*

Приими на рѹкѹ си старчє блж҃єнꙑи съдѣтєлѧ вьсѧкои твари ѥгожє бєсяквьрньнаꙗ голѹбица бц҃а породи 
мѹжьска искѹса нє поꙁнавъши ащє бо и роди сн҃ъ нъ ѿ дх҃а ст҃а ꙁачьнъши въ чрєвѣ слова < н҃а > оц҃ѧ 
сн҃а иночада приими ꙗвлѧющаго ти сѧ ѥгожє чаꙗшє приходѧща сь бо ѥсть всѣхъ жиꙁнь.

<*РГАДА; л.1 - л.1 об.*> *сѣ(д). прѣ(д). пра(ꙁ). гла(с). д҃. по(д). обнови ꙁа*

Приими на рѹкѹ си старьчє бл҃жєнꙑіі съдѣтєлꙗ всѧкои твари. ѥгожє бєсквьрньнаꙗ голѹбица бц҃а породи.
мѹжьска искѹса нє поꙁнавъши ащє бо и родисѧ сн҃ъ. нъ ѿ дх҃а ст҃а. ꙁачьнєши въ чрєвѣ. слова б҃а. оц҃а 
сн҃а иночада. приими ꙗвѧщааготисѧ. ѥгожє чаꙗшє приходѧща сь бо ѥсть вьсѣхъ жиꙁнь⁘ 

*Седален святого*

<*Син.; л.2*> *ино. гла(с). и҃. по(д). прѣмѹдрост⁘*

Отъ бєꙁбожьнꙑихъ варваръ. въсиꙗ намъ ꙁвѣздѹ съвѣдѣтєль. просвѣщающю вьсѧ. ꙁарѧми вѣрнꙑими. стр(п)ца вьси. 
вєликаго въ мч҃нцѣхъ. побѣдьникъ ꙗвисѧ силою дх҃вьною. тѣмьжє тѧ < клоимєньно >. страдавъ доблєстьнѣ. 
мч҃тлѧ посрами. и вѣньць въсприꙗтъ. трѹфонє прѣславнє. моли х҃а б҃а грѣховъ оставл⁘

<*РГАДА; л.1 об.*> *ино. гла(с). и҃. по(д). прємѹдрост⁘*

Отъ бєꙁбожьнꙑихъ варваръ. въсиꙗ намъ ꙁвѣздѹ съвѣдѣтєль. просвѣщающа вьсѧ. зарѧми вѣрнꙑми. стр(с)пца вьси. 
вѣликааго въ мчн҃цѣхъ. побѣдьникъ ꙗвисѧ силою дх҃овьною. тѣмьжє клоимєньно страдавъ. доблѥстънє. 
мѹчитєлꙗ посрами. и вѣньць въсприꙗтъ. труфѡнє прєславьнє. моли х҃а б҃а грѣховъ оставлѥниѥ под⁘

*Стихирꙑ предпразднества* <*Сейчас: на Господи воззвах под 3-е и 6-е февраля, с некоторꙑми отличиями*> 

<*Син.; л.2 - л.2 об.*> *сті(х)р. прѣдъпра(ꙁ). гла(с). а҃. по(д). нб(с)нꙑм⁘*

Творьць всѣхъ и иꙁбавитєль нашь. матєрию деѣвою. въ цьркъвь принєсєсѧ. тѣмьжє старьць. того приимъ на 
рѹкѹ въпиꙗащє. нꙑнѣ отъпѹщаѥши раба своѥго блажє. съ миръмь ꙗко иꙁволилъ ѥси⁘ <*л.2 об.*>

Сумєѡнъ на рѹкѹ отъ дѣвꙑ приимъ. отъ отьцѧ прєжє вѣкъ. рожьшасѧ съпаса. радовашєсѧ. въꙁꙑваꙗ. видѣхъ 
свѣтъ ꙗꙁꙑкомъ и славѹ мою. нꙑнѣ отъпѹщаѥщи раба своѥго блажє. съ миръмь ꙗкожє иꙁволилъ ѥси⁘ <*л.2 об.*>

Въ послѣдьнѧꙗ лѣта на съпасєниѥ нашє. сумєонъ понєсъ на рѹкѹ въпиꙗашє. видѣша щєдрє. просвѣщєниѥ твоѥѧ 
славꙑ коньци. нꙑнѣ отъпѹщѧѥши раба своѥго блажє. съ миръмь ꙗкожє иꙁволилъ ѥси⁘ <*л.2 об.*>

<*РГАДА; л.1 об.*> *ст(х)ра. гла(с). а҃. пр(д)єпра(ꙁ). нб҃сьнꙑм⁘*

Творьць вьсѣхъ. и иꙁбавитьль нашь. мтр҃рью дв҃ою. въ црк҃вь принєсєсѧ. тѣмьжє тѧ старьць. того приимъ на 
рѹкѹ въпиꙗашє. нанѣ ѿпѹщаѥши раба своѥго блж҃є. съ миръмь ꙗкожє иꙁволилъ ѥси ⁘  <*л.1 об.*>

Сумєѡнъ на рѹкѹ. ѿ дв҃ꙑ приимъ. ѿ оц҃а прєжє вѣкъ. рожьшасѧ спс҃а. радоваашєсѧ въꙁꙑваꙗ. видѣхъ свѣтъ ꙗꙁꙑкомъ 
и славѹ мою. и нꙑнѣ ѿпѹщаѥши раба своѥго блж҃є. съ миръмь ꙗкожє иꙁволилъ ѥси ⁘  <*л.2*>

Въ послѣдьнꙗꙗ лѣта. на сп҃сєниѥ нашє. сумєѡнъ понєсъ. на рѹкѹ въпиꙗашє. видѣша щєдрє. просвѣщєниѥ твоѥꙗ 
славꙑ коньци. нꙑнѣ ѿпѫщаѥши раба своѥго блж҃є. съ миръмь ꙗкожє иꙁволилъ ѥси ⁘  <*л.2*>

*Стихирꙑ святого (те же, что и нꙑне)*

Труфоне прехвальнꙑй, пищя бесмертия:  <*Син. - л.3; РГАДА - л.2*>

Труфоне прехвальне, света присносущна сиянии:  <*Син. - л.3; РГАДА - л.2 об.*> 

Труфоне блаженꙑй, радости и веселования ангельска: <*Син. - л.3 об.; РГАДА - л.2 об.*>

<*Син.; л.3 об.*> *Ка(н). прєдъпраꙁдьньствѹ. гла(с). д҃. / Пѣ(с). а҃. їрм(о). въспою ти ги҃ б҃є ⁘*

<*РГАДА; л.2 об.*> *Кано(н). гла(с). д҃. прє(д)пра(ꙁ).ствѹ. пѣ(с). а҃. въспою (т) ⁘*

<*Син.; л.3 об.*> Писмѧ ѹпраꙁнисѧ ꙁаконьно. и въвєдєна бꙑсть съ дѹхъмь. благодать и истина. южє видѣ и приꙗтъ 
на рѹкꙋ прѣстарѣнѹ сумєѡнъ ⁘ 

<*РГАДА; л.2 об.*> Писмѧ ѹпраꙁнисѧ ꙁаконьно. и въвєдєна бꙑ(с) съ хс҃ъмь бл҃годѣть и истина. южє видѣ и приꙗтъ 
на рѹкѹ прєстарѣнѹ сумєѡнъ ⁘

<*Син.; л.3 об.*> На рѹкѹ своѥю сумєонъ приимъ. животворьцѧ и бога. живота пѹщєнъ бꙑваашє. въпиꙗ нꙑнѣ 
отъпѹсти мѧ видѣхъ бо тѧ владꙑко ⁘ 

<*РГАДА; л.2 об. - л.3*> На рѹкѹ своѥю сумєѡнъ приимъ. животворьцѧ и б҃а. живота пѹщєнъ бꙑваашє. въпиꙗ нꙑнѣ 
отъпѹсти мѧ. видѣхъ бо тѧ влд҃ко ⁘

<*Син.; л.3 об.*> Радѹисѧ старьчє богоприꙗтьнє. готовисѧ на погрєбєниѥ. придє пѹщаꙗи тѧ. приложи писмєнꙑ 
живота къ дѹховьнꙑимъ ⁘ 

<*РГАДА; л.3*>  Радѹисѧ старчє б҃оприꙗтьнє. готовисѧ на погрєбєниѥ. придє пѹщаꙗї тѧ. приложи писмєнꙑ 
 живота. къ дх҃овьнꙑмъ ⁘

<*Син.; л.4; Троичен*> Бєꙁначѧльна отьца прославимъ. и събєꙁначѧльнааго сꙑна. и дѹха прєсвѧтааго. троицю 
нєраꙁлѹчьнѹ. равьночьстьнѹ и съпрѣстольнѹ ⁘ 

<*РГАДА; л.3*> ꙁначальна оц҃а прославимъ. и събєꙁначальнааго сн҃а. и дх҃а прєст҃ааго. троицю нєраꙁлѫчьнѹ. 
равьночьстнѹ. и съпрєстольнѹ ⁘

<*Син.; л.4*> (б(о)) Како тѧ блажимъ богородицє. вꙑшьшю нєбєсъ. и твари жє вьсєꙗ. сꙑна бо родила ѥси 
ꙁижитєлѧ нашєго ⁘ 

<*РГАДА; л.3*> (ѳ҃) Како тѧ блж҃имъ бц҃є. вꙑшьшю нбс҃ъ. и твари жє вьсєꙗ. сн҃а бо родила ѥси. ꙁижитєлꙗ 
нашєго ⁘

<*Син.; л.4*> *Пѣ(с). г҃. ірм(с). о ги҃ бꙁ҃ѣ моѥмь ⁘*

<*РГАДА; л.3*> *пѣ(с). г҃. о ги҃ бꙁ҃ѣ моѥмь срд҃ц ⁘*

<*Син.; л.4*> Приими сумєонє. прѣжє съмьрти ѥгожє видѣ. вєсєлисѧ готовисѧ. на ошьствиѥ видѣвъ животъ ⁘ 

<*РГАДА; л.3*> Приими сумєꙍнє. прєжє съмьрти ѥгожє видѣ. вєсєлисѧ готовисѧ на ошьствиѥ. видѣвъ животъ ⁘

<*Син.; л.4*> Нꙑнѣ прѣидѹ стѣни. и ꙁа то вънидє истина. благодѣти пришьдъши. ꙗвлєниѥмь съпаса христа ⁘

<*РГАДА; л.3*> Нꙑнѣ прєидѹ стѣни. и ꙁа то вънидє истина. бл҃годати пришьдъши. ꙗвлѥниѥмь сп҃са хс҃а ⁘

<*Син.; л.4*> Вьдовица анна мѹдраꙗ. ѹѥдинєна ꙁнаѥма богъмь. си исповѣдаашєсѧ. младѹ бꙑвъшю насъ ради плътию ⁘

<*РГАДА; л.3 - л.3 об.*> Въдовица анна мѹдраꙗ. ѹѥдинѥна ꙁнаѥма бм҃ь. си исповѣдаашєсѧ. младѫ бꙑвъшю насъ ради плътию ⁘

<*Син.; л.4 - л.4 об.; Троичен*> Три бєꙁначальна хвалю. ѥдинъ съпрѣстольнъ славлю. начатъкъ нєпрѣсѣкаю 
сѹщьства. пачє ѹма ѥдиномѹ божьствѹ ⁘

<*РГАДА; л.3 об.; Троичен*> Три бєꙁначальна хвалю. ѥдинъ съпрєстольнъ славою. начатъкъ нєпрєсѣкаю 
сѫщьства. пачє ѹма ѥдиномѹ бж(с)вѹ ⁘

<*Син.; л.4 об.*> (б(о)) Божию матєрь дѣвѹю. правовѣрьно въсхвалимъ. молитьбосѧ нєпрєстаньно <?> 
насъ ради къ христѹ и господѹ ⁘

<*РГАДА; л.3 об.; Богородичен*> Бж҃ию мт҃рь дв҃ѹ. правовѣрьно въсхвалимъ. молитьбосѧ нєпрєстаньно. 
насъ ради къ хс҃ѹ б҃ѹ ⁘

<*Син.; л.4 об.*> *Пѣ(с). д҃. ірм(с). твоѥго на ꙁєм ⁘*

<*РГАДА; л.3 об.*> *пѣ(с). д҃. твоѥго на ꙁємли ꙗвл ⁘*

<*Син.; л.4 об.*> Готовисѧ старьчє на исхожєниѥ. сє бо придє христосъ пѹщѧꙗ тѧ. ѥгожє на рѹкѹ приимъ 
въпиꙗашє. нꙑнѣ отъпѹщѧѥши мѧ раба своѥго ⁘ 

<*РГАДА; л.3 об.*> Готовисѧ старьчє на исхожєниѥ. сє бо придє хс҃ъ пѹщаꙗи тѧ. ѥгожє на рѹкѹ приимъ 
въпиꙗашє. нꙑнꙗ ѿпѹщаѥши мѧ раба своѥго ⁘

<*Син.; л.4 об.*> Чини ѹдивишѧсѧ ангєльстии. на рѹкѹ стара(а)го видѣвъшє. съ отьцьмь и дѹхъмь. хвалимъ 
сꙑна жє и бога ⁘ 

<*РГАДА; л.3 об.*> Чини ѹдивишасѧ анг҃льстии. на рѹкѹ старааго видѣвъшє. съ оц҃мь и дхм҃ь хвалима сн҃а 
жє и б҃а ⁘

<*Син.; л.4 об.*> Начѧтъци и власти дивишасѧ. нєвидимааго владꙑ(кꙑ) ꙁьрѧщє. ꙁа бєщисльноѥ милосьрдиѥ. 
на рѹкѹ старьцю носима ⁘ 

<*РГАДА; л.3 об.*> Начатъци и власти. дивишасѧ нєвидимааго вл҃дкꙑ ꙁьрѧщє. бєщисльно милосьрдиѥ. 
на рѹкѹ старьчю носима ⁘

<*Син.; л.5*> (б(о)) Ѥгда видѣша ангєли дѣво чиста. сꙑна божиꙗ ищрєва ти прошьдъша. съ вєсєлиѥмь глаголаахѹ 
слава силѣ твоѥи господи ⁘

<*РГАДА; л.3 об. - л.4; Богородичен*> Ѥгда видѣша анг҃ли дв҃о чст҃аꙗ. сн҃а бж҃иꙗ. ищрєва ти прошьдъша. 
съ вєсєлиѥмь гл҃аахѹ. слава силѣ твоєи г҃и ⁘

<*Син.; л.5*> *Пѣ(с). є҃. ірм(с). въсиꙗвꙑи свѣ ⁘*

<*РГАДА; л.4*> *пѣ(с). є҃. въсиꙗи свѣтъ ⁘*

<*Син.; л.5*> Въ ꙁаконьнѣ мьстѣ ни. благодатьнааго ꙁакона. ꙗвѣ видѣ ѹмъмь. сумєонъ правьдьнꙑи. въсприимъ 
христа плътьно ⁘

<*РГАДА; л.4*> Въ ꙁаконьнѣ мьстѣ ни. бл҃годѣтьнааго ꙁакона. ꙗвѣ видѣвъ ѹмъмь. сумєꙍнъ правьдьнꙑи. и въсприимъ 
х҃а плътию ⁘

<*Син.; л.5*> Сь на паданиѥ рєчє. и въскрѣшєниѥ. вѣрьнꙑимъ сумєонъ нꙑнѣ пророчьствова ⁘

<*РГАДА; л.4*> Сь на паданиѥ рєчє. и въскрѣшєниѥ лєжить. въ падєниѥ нєвѣрьнꙑимъ. и въскрѣщєниѥ вѣрномъ. 
сумєꙍнъ нꙑнѣ пр(о)рчьствова  ⁘

<*Син.; л.5*> Цѣломѹдраꙗ анна. христє въспоющи страхъмь. твоѥмѹ съмотрєнию. исповѣдаашє ти. въ врѣмѧ 
ꙗвлєниꙗ твоѥго ⁘

<*РГАДА; л.4*> Цѣломѫдрьна анна х҃є. въспоющи страхъмь твоѥмѹ съмотрєнию. исповѣдаашє ти. въ врємѧ 
ꙗвлѥниꙗ твоѥго ⁘

<*Син.; л.5 - л.5 об.; Троичен*> Свѣтъ отьца славлю. свѣтъ сꙑна хвалю. свѣтъ и свѧтааго дѹха. свѣтъ нєраꙁлѹчьнъ. 
ꙗко трьми лици славимъ ⁘

<*РГАДА; л.4; Троичен*> Свѣтъ оц҃ь славлю. свѣтъ сн҃а славлю. свѣтъ и ст҃ааго дх҃а. свѣтъ нєраꙁлѫчьнъ. 
ꙗко трьми лици славимъ ⁘

<*Син.; л.5 об.*> (б(о)) Ангєльскꙑи гласъ. нєпрємълчьно вьсѧ тварь. въпиѥть ти дѣво. радѹисѧ мати прєчистаꙗ.  
иисуса сꙑна божиꙗ ⁘

<*РГАДА; л.4*> (ѳ҃) Анг҃льскꙑи гла(с). нєпрємълчьно вьсѧ тварь. въпиѥть ти дв҃о. радѹисѧ мт҃и прєчиста.  
ис҃а сн҃а бж҃иꙗ ⁘

<*Син.; л.5 об.*> *Пѣ(с). ѕ҃. ірм(с). ꙗкожє прр҃ка ⁘*

<*РГАДА; л.4 об.*> *пѣ(с). ѕ҃. ꙗкожє пр(о)рка иꙍнѹ ⁘*

<*Син.; л.5 об.*> Творьць вьсѣмъ вѣкомъ. старьць ꙗко младєньцѧ приимъ. бога прѣвѣчьна поꙁна и свѣта ꙗꙁꙑкомъ. 
и славѹ иꙁдраилю христа ⁘

<*РГАДА; л.4 об.*> Творьца вьсѣмъ вѣкомъ. старьць ꙗко младєньца приимъ. б҃а прєвѣчьнаго поꙁна. и свѣтъ 
ꙗꙁꙑкомъ. и славѹ иꙁл҃ꙗ х҃а ⁘

<*Син.; л.5 об.*> Сумєонъ пророчьствѹѥть. и анна исповѣдаѥтьсѧ христѹ богѹ. овъ матєри дѣвици. ова жє 
ꙗвлєнѹѹмѹ. отъ дѣвꙑ матєрє ⁘

<*РГАДА; л.4 об.*> Сумєѡнъ пр(о)рчьствѹѥть. и анна исповѣдаѥтьсѧ хс҃ѹ б҃ѹ. ова мт҃ри дв҃ци. овъ жє 
ꙗвлѥнѹѹмѫ ѿ дв҃ꙑ мт҃рє ⁘

<*Син.; л.5 об.*> (б(о)) Нєиꙁдрєчєньно рожьшиꙗ. съпаса вьсєго мира христа бога самого молѧщи нєпрєстаи. 
вьсь родъ съпасти хвалѧщиихъ тѧ ⁘

<*РГАДА; л.4 об.; Богородичен*> Нєиꙁдрєчєньно рожьшиꙗ. сп҃аса вьсєго мира х҃а б҃а. самого молѧщи нєпрєстаи. 
вьсь родъ спс҃ти хвалѧщихъ тѧ ⁘

<*Син.; л.5 об.*> *Пѣ(с). ꙁ҃. ірм(с). оч҃ьскꙑи б҃є ⁘*

<*РГАДА; л.4 об.*> *пѣ(с). ꙁ҃. оч҃ьскꙑи б҃є нєпо ⁘*

<*Син.; л.6*> Въсєлиисѧ въ чрѣво дѣвꙑꙗ. на рѹкѹ сумєоню. ꙗко на прѣстолѣ огньнѣ сѣдѧ. отьць нашихъ ⁘

<*РГАДА; л.4 об.*> Въсєльисѧ въ чрєво дв҃ꙑꙗ. на рѹкѹ сумєѡню. ꙗко на прєстолѣ огньнѣ сѣдѧ ⁘

<*Син.; л.6*> Тꙑ рода нашєго. приимꙑимꙑи христє. младъ бꙑсть плътию. и ꙁаконьно очищєниѥ. приꙗтъ ꙗко 
младєньць ⁘

<*РГАДА; л.4 об.*> Тꙑ рода нашєго. приимꙑи х҃є. младъ бꙑ(с) плътию. и ꙁаконьно очищєниѥ. приꙗтъ ꙗко 
младєньць ⁘

<*Син.; л.6*> Радѹисѧ чьртожє. сълньцю правьдьнѹѹмѹ. ѥмѹжє видѣ сумєонъ. прємирьнѹ. славѹ радѹꙗсѧ приꙗтъ ⁘

<*РГАДА; л.4 об.*> Радѹисѧ чьртожє слнц҃ю. правьдьнѹѹмѹ. ѥмѹжє видѣ сумєѡнъ. прємирьнѹю славѫ. и радѹꙗсѧ 
приꙗтъ ⁘

<*Син.; л.6*> (б(о)) Радѹисѧ ꙁємлє нєсѣꙗнаꙗ. ꙗжє въ чрєвѣ слово. бєсѣмєнє мѹжьскааго въплъщєно рожьши. 
ꙁижитєлѧ дѹшамъ нашимъ ⁘

<*РГАДА; л.5; Богородичен*> Радѹисѧ ꙁємлѥ нєнасѣꙗнаꙗ. ꙗжє въ чрєвѣ слово. бєсѣмєнє мѹжьскааго. въплъщєно 
рожьши. ꙁижитєлꙗ дш҃амъ нашимъ ⁘

<*Син.; л.6*> *Пѣ(с). и҃. ірм(с). ц(с)рѧ христа б҃а ⁘*

<*РГАДА; л.5*> *пѣ(с). и҃. ц(с)рѧ х҃а б҃а ѥгожє ⁘*

<*Син.; л.6 - л.6 об.*> Въплъщєнааго бога. и младєньцѧ бꙑвъшѧ. и работавъша ꙁаконѹ. и по ꙁаконѹ дьньсь 
принєсєна въ цьркъвь. придѣтє видимъ вьси. на прєстарѣвъшюю рѹкѹ въꙁлєгъшааго ⁘

<*РГАДА; л.5*> Въплъщєнааго б҃а. и младєньца бꙑвъша. и работавъша ꙁаконѫ. и по ꙁаконѹ дн(с)ь 
принєсєна въ цр҃квь. придѣтє видимъ вьси. на прєстарѣвъшюю рѹкѫ въꙁлєгъшааго ⁘

<*Син.; л.6 об.*> Радѹисѧ нꙑнѣ сумєонє. играи и ликꙋи и вєсєлисѧ анно. ꙗко дѣвица ражаѥть и приносить 
цьркъви. ѥгоже благословѧть ꙗꙁꙑци. свѣтъ въ отъкровєниѥ ихъ живодавьца ⁘

<*РГАДА; л.5*> Радѫисѧ нꙑнѥ сумєѡнє. играи и ликѹи и вєсєлисѧ анно. ꙗко дв҃ца раждаѥть. и приносить 
црк҃ви. ѥгоже блг҃ословѧть ꙗꙁꙑци. свѣтъ въ отъкръвєниѥ. имъ живодавьца ⁘

<*Син.; л.6 об.*> Въ цьркъви божии. анна прєбꙑвающи. молитвами и постъмь. чающи иꙁбавлєниꙗ присно 
иꙁдраилю. сє вънє(ꙁа)пѹ видѣвъши. исповѣдаашєти сѧ христє живодавьчє ⁘

<*РГАДА; л.5*> Въ црк҃ви бж҃ии. анна прєбꙑвающи. молитвою и постъмь. чающи иꙁбавлѥниꙗ. присно 
иꙁл҃ю. сє вънєꙁаапѹ видѣвъши. исповѣдаашєти сѧ х҃є живодавьчє ⁘

<*Син.; л.6 об.*> (б(о)) Цьсарѧ христа бога. ѥгожє роди намъ свѧтаꙗ дѣво мариѥ. и по рожьствѣ прєбꙑсть 
дѣвою прєчиста. вьсѧ дѣла госп ⁘

<*РГАДА; л.5; Богородичен*> Цр҃ѧ х҃а б҃а. ѥгожє роди намъ. ст҃аꙗ дв҃о мр҃иє. и по рожьствѣ прєбꙑ(с). 
дв҃ою прч҃стаꙗ. вьсѧ д(л) ⁘

<*Син.; л.6 об.*> *Пѣ(с). ѳ҃. ірм(с). въꙁвєличим ⁘*

<*РГАДА; л.5 об.*> *пѣ(с). ѳ҃. въꙁвєличимъ вси чл ⁘*

<*Син.; л.6 об. - л.7*> Ꙁа нꙑ бꙑсть младєньць. съꙁьдавꙑи вѣкꙑ. и носимъ бꙑваѥть. на рѹкѹ ꙗко отроча. 
старьць отъкрꙑваѥть. свѧтаꙗ свѧтꙑимъ ⁘

<*РГАДА; л.5 об.*> Ꙁа нꙑ бꙑ(с) младєньць. съꙁьдавꙑи вѣкꙑ. и носимъ бꙑваѥть на рѹкѹ ꙗко ѡтроча. 
старьць ѿкрꙑваѥть. ст҃аꙗ ст҃ꙑимъ ⁘

<*Син.; л.7*> Похвальнаꙗ анна. ѹѥдинєна вьдовицє. видѣвъшиꙗ господа. нꙑнѣ исповѣжьсѧ. и пророчьствѹи 
намъ пришьствиѥ хотѧщєѥ бꙑти ⁘

<*РГАДА; л.5 об.*> Похвальнаꙗ анно. ѹѥдинѥна въдовицє. видѣвъши г҃а. нꙑнѣ исповѣжьсѧ. и пр(о)рчьствѫи 
намъ. пришьствиѥ хотѧщєѥ бꙑти ⁘

<*Син.; л.7*> Сумєонє богоприимьчє. самовидьчє господьню. ꙁаконѹ и благодати. ꙁачало и коньць. памѧть 
сътвори намъ. ликѹющиихъ твою. прѣчьстьнѹю памѧть ⁘

<*РГАДА; л.5 об.*> Сумєѡнє б҃оприимьчє. самовидьчє гн҃ю. ꙁаконѹ и бл҃годати. начало и коньчє. памѧть 
сътвори намъ. ликѫющиихъ твою. прєчстьнѹю памѧть ⁘

<*Син.; л.7*> (б(о)) Богородицє дѣво. богоприимьчє старьчє. ова ꙗко божиꙗ мати. овъ ꙗко богоприимьць. 
(по)молитасѧ христѹ живодавьцю съпасти дѹша наша ⁘

<*РГАДА; л.5 об.*> Бц҃є дв҃о. б҃оприимьчє старьчє. ѡва ꙗко мт҃и бж҃иꙗ. овъ ꙗко б҃оприимьць. 
помолитасѧ х҃ѹ живодавьцю. спс҃ти дш҃а наша ⁘

<*Канон мученика, глас 8-й, Воду прошед - что и ныне; Син.: л.7 - л.11; РГАДА: л.5 об. - л.8*>

<*Син.; л.7; песнь 5-я, тропарь 2-й*> Дѣиствованиѥ приимъ дѹха прѣсвѧтааго. сътвори прєславьнє. 
чюдєсьнаꙗ ꙁнамєниꙗ ⁘
