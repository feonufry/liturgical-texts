
## В Светлый четверг

Источник:

- 1 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))

<*л. 194 об.*>

<*обрыв*> *тъкъ. кано(н). гла(с). є҃.* <*обрыв*> *икꙑи ⁘* 

<*обрыв*> ѥсть х҃ъ. крс()тъ <*обрыв*> плъти. адама <*обрыв*> ж҃ию пасхѹ <*обрыв*> ь. тварь дн(с)ь. 
<*обрыв*> иꙗ. и прѣи <*обрыв*>х҃а видѣвъ. <*обрыв*> ана ꙁѣло <*обрыв*> щѫща. х҃а <*обрыв*> 
въпиюща. <*обрыв*> ѣдитє ⁘

<*л. 195*>

*б(о)* Слава радости бж҃иѧ. и всѧкого нꙑнѣ праꙁдьнїка. тѧ славимъ вѣрою. дв҃аѧ бц҃є чс҃та. х҃ъ бог҃ь. 
и сн҃ъ ти. дн(с)ь отъ гроба паска въскрьслъ ѥсть ⁘

> *Богородичен*: Слава радости Божия и всякаго ныне праздника, Тя славим верою, Дево Богородице Чистая: 
Христос Бог и Сын Твой днесь от гроба, Пасха, воскресл есть.

*пѣ(с). г҃. ірмо(с). ѹтврьждии ꙁємлю ⁘*

Въдрѹжисѧ. на голъготѣ кр҃стъ сп҃сєнꙑи. адовьноѥ жє срд҃цє прободє. тѣмьжє и иꙁбльва скоро адама и 
ѹмьршаꙗ. плътьнаꙗ бо хв҃а съмрьть. пасха въскрьсєнию бꙑ(с) ⁘

> Водрузися на Голгофе Крест спасеный, адово же сердце прободе, темже и изблева скоро Адама и умершая,
плотская бо Христова смерть Пасха воскресения бысть.

Пєтръ ѹбо. вѣрьствиꙗ дш҃а нє отъложи. ащє и гл҃а х҃а отъврьщисѧ. скоро бо на гробъ притєкъ. и тъкмꙋ риꙁꙑ 
ѥдинꙑи. видѣ дивлѧшєсѧ въскрьсєнию. и радоваашєсѧ пасхꙋ плєщ(а) ⁘

> Петр убо верствия души не отложи, аще и глаголом Христа отвержеся, скоро бо на гроб притек, и токмо 
ризы едины виде, дивляшеся воскресению и радовашеся, Пасху плеща.

Жєнꙑ мюроносица жє и б҃омꙑсльнꙑ. на гробъ придѫ. рано инъгда ꙁѣло. носѧща тъщъно вѣрьно. мюро х҃а 
помаꙁати. ꙗкожє мрьтвѹ и въꙁлюблєнѹ. пасхѹ жє въскрьсєниѧ видѣша ⁘ 

> Жены мироносицы же и богомыслены на гроб прииду рано иногда зело, носяща тощно верно миро, Христа 
помазати, якоже мертву и возлюблену, Пасху же воскресения видеша.

*б(о)* Бж҃иѥ х҃во отъ гроба въскрьсєниє. нб҃са свѣтить. и ꙁємлю и подъꙁмєьнаꙗ. сп҃саєть бо мира истьлѧ. 
животъ подаѧ всѣмъ. бц҃и повєлить. пасхѹ праꙁдьновати сп҃сьнѫ ⁘

> *Богородичен*: Божие Христово от гроба воскресение небеса светит, и землю, и подземная, спасает бо мира 
из тли, живот подая всем, Богородицы повелит Пасху праздновати спасну.

*пѣ(с). д҃. ірмо(с). бж҃иѥ ти р ⁘*

Тъщє ѥсть мѣсто гробьноє. х҃ъ бо въскрьсє иꙁ мьртвꙑихъ. тєкъша всѣмъ проповѣдїтє. къ жєнамъ вѣщаахꙋ. 
анг()ли пасхѹ съкаꙁаахѹ ⁘

> Тще есть место гробное, Христос бо воскресе из мертвых; текша, всем проповедите, -- к женам вещаху 
ангели, Пасху сказаху. 

Нє крꙑитєсѧ страхомъ х҃ви ѹчєници. въꙁѧтъ бо сѧ страхъ отъ васъ. х҃ъ въскрьсє пасха наша. ап(с)лмъ 
въпиꙗхѹ. прѣмѹдрꙑꙗ жєнꙑ видѣвъша х()а ⁘

> Не крыйтеся страхом, Христови ученицы, взят бо ся страх от вас, Христос воскресе, Пасха наша, -- 
апостолом вопияху премудрыя жены, видевша Христа. 

Ꙗвльсѧ ап(с)лмъ г҃ь. въскрьсъ отъ мрьтвꙑихъ. посꙑлаєть повѣдати всѣмъ. бж҃їѥ въстаниє ѥго. и пасхѹ 
праꙁдьновати сп()снѫю ⁘

> Явлься апостолом Господь, воскрес от мертвых, посылает поведати всем Божие востание Его, и Пасху 
праздновати спасеную.

*б(о)* Мариꙗ иѧковлѧ и мт()и хв()а. пасхѹ въскрьсєниѧ хв҃а радꙋющисѧ плє<*л.195 об.*>щєть ꙗсно. и съ 
ѹчєница ꙁовєть. ꙗко бж()иї таиннъ. причастьница ⁘

> *Богородичен*: Мария Иаковля и Мати Христова Пасху воскресения Христова, радующися, плещет ясно, и со 
ученицами зовет, яко Божиих таин Причастница. 

*пѣ(с). є҃. ірмо(с)/ одѣꙗисѧ свѣтъмь ꙗко и риꙁою ⁘*

Одѣꙗисѧ свѣтъмь ꙗко риꙁою. нагъ на дрѣвѣ. плътию всѧ. нъ нєиꙁдрєчєньномь стѹдомь. обълкъ ада. въскрьсє 
пасха нєтлѣньна ⁘ 

> Одеяйся светом яко ризою, наг на древе плотию вися, но неизреченным студом оболк ада, воскресе - 
Пасха нетленна. 

Тьмою облѣчєсѧ тварь всѧкаꙗ. страстию х҃а. и нощъ мрачить. слънчънꙑꙗ лѹчѧ. нъ пасха въсиꙗѥть. дн(с)ь 
нꙑнѣ нємрьчѧща ⁘

> Тьмою облечеся тварь всякая страстию Христа, и нощь мрачит солнечныя лучи, но Пасха возсияет днесь 
ныне немрачяща. 

Плачємъ страстии твоєѧ. ꙗко риꙁою х҃є. облъкшѧсѧ мюроносица. пєчальнꙑмъ видѣша тѧ. отъ гроба пасхѹ. 
радостию сѧ облѣкоша ⁘

> Плачем страсти Твоея яко ризою, Христе, оболкшеся мироносицы печальным, видеша Тя от гроба, Пасху, 
радостию ся облекоша. 

Придѣшѧ мюро тєбѣ. жєнꙑ приносѧщє. съ дв҃ою бц҃єю. нъ сию поврьгъшѧ. пасхѹ ѹꙁрѣвъшѧ. скоро въспѧть 
тєчаахꙋ ⁘ 

> *Богородичен*: Придеша <*придеяти = подносить, приносить*> миро Тебе жены, приносяще, с Девою Богородицею, 
но сие повергшя, Пасху узревшя, скоро вспять течаху. 

*пѣ(с). ѕ҃. ірмо(с). влънѧщєсѧ бꙋрєю ⁘* 

Гнѣвающѧсѧ кнѧꙁѧ. иєрєꙗ жє и фарисєѧ. ꙗко оскврьньникꙑ оставивъ. дасть вѣрою. пасхѹ днє(с) сънєсти ⁘ 

> Гневающися князи, иереи же и фарисеи, яко оскверникы оставив, даст верою Пасху днесь снести. 

Иѡнѫ триднєвьна отъ морѧ. иꙁбавлюнѹ ꙁвѣрии. ꙁвѣри жє погѹбилъ ѥсть г҃ь. съмрьтии самъ триднєвьна. пасха 
ꙗвльсѧ ⁘

> Иону тридневна от моря избавлену зверий, звери же погубил есть Господь смерти, Сам тридневна Пасха явлься.  

Ловѧщю ѹбо пєтрѹ. иоанѹ и ꙗковѹ. имъ жє х҃ъ ꙗвисѧ ꙗко г҃ь. и подасть пасхꙋ симъ. ꙗко ловъ многъ ⁘

> Ловящю убо Петру, Иоанну и Иакову, имже Христос явися яко Господь, и подаст Пасху сим, яко лов мног. 

*б(о)* Нꙑнѣ отъ видѣниꙗ придѣтє. мюроносица съ рожъшѫю. х҃а видѣвъша. и стражѫща пасхꙋ. въскрьсєниꙗ 
приимъшѧ ⁘

> *Богородичен*: Ныне от видения приидите, мироносицы с Рождшею, Христа видевша и страждуща, Пасху 
воскресения приимша. 

*пѣ(с). ꙁ҃. ірмо(с). прѣвъꙁносимꙑи ⁘* 

Сь б()ъ нашъ. пропѧтꙑи плътию. въ адъ пришъствова. съмрьть съвѧꙁа. мрь<*л. 196*>твꙑꙗ жє въскрѣшъ. пасхѹ 
ст҃ѫю нꙑнѣ даєть ⁘ 

> Се Бог наш, пропятый плотию, во ад пришествова, смерть связа, мертвыя же воскрешь, Пасху святую ныне дает.

Сь б҃ъ нашъ. ѥгожє оклєвєташа. людиѥ прѣстѹпьнии. въста ꙗко г҃ь. и нꙑнѣ ти плачѫть. а мꙑ пасхѹ плєщємъ ⁘ 

> Се Бог наш, Егоже оклеветаша людие преступнии, воста яко Господь, и ныне ти плачут, а мы Пасху плещем.

Сь б҃ъ наъ. ижє въ вꙑшъниихъ живꙑи. сънидє и постада. плътию волєю самъ. и въскрьсє бж҃иѧ пасха. и съ 
оц()ємь сѣдить ⁘

> Се Бог наш, иже в вышних живый, сниде и пострада плотию волею Сам, и воскресе, Божия Пасха, и со Отцем седит.

*б(о)* Сь б҃ъ нашъ. ѥгожє мариѧ ражаѥть. и пакꙑ прѣбꙑсть. дв҃а нєпорочъна. тъ пасха ѥсть. поющиимъ вѣрою ⁘ 

> *Богородичен*: Се Бог наш, Егоже Мария раждает и паки пребысть Дева Непорочна, то Пасха есть поющим верою.

*пѣ(с). и҃. ірмо(с). тєбє всєдѣтєлю ⁘* 

Страстии плътьнꙑи. съмрьти въкѹси х҃є. и ада б҃жьствомь. ѹмрьщвъ въꙁдвижє всѧ. дрєвьнѧꙗ въ тѧ вѣровавъша. 
тѧ прѣвъꙁносимъ ⁘

> Страсти плотския смерти вкуси, Христе, и ада Божеством умерщвь, воздвиже вся древняя в Тя веровавшая. 
Тя превозносим. 

Доидє скоро. раꙁбоинїкъ крс҃та носѧ. тєкꙑї въ породѹ. и въшълъ ѥсть побѣдьноѥ бо видѣ въ сєрафимъ ꙁнамєниє. 
раꙁѹмѣ ꙗко въскрьсє. х҃ъ иꙁ гроба пасха ⁘ <*порода = родовое происхождение*>

> Дойде скоро разбойник, Крест нося, текий в породу, и вошел есть, победное бо виде в серафим знамение, 
разуме, яко воскресе Христос из гроба - Пасха.

Придѣтє дрьꙁостию. ѹчєници словєси. пасхѹ просвѣщаѥмъ. пѣ(с)ми вѣрьно сь дн()ь. въ нєжє х҃ъ въскрьсє. 
вси въспоитє. ѥго въ всѧ вѣкꙑ ⁘

> Приидите дерзостию, ученицы Словеси, Пасху просвещаем песньми верно се днесь, в неже Христос воскресе - 
вси воспойте Его во вся веки.

*б(о)* Емѹжє иꙁ дрєбръ. кръвь и вода тєчєть. сѹгѹбь въистинѹ ѥсть. б҃ъ и чл(о)вкъ ѥгожє бц҃а. ражаєть плътию 
нєпрѣложъно. ѥгожє въскрьсъша х҃а. поємъ пасхꙋ ⁘

> *Богородичен*: Емуже из ребр кровь и вода течет, сугуб воистину есть Бог и человек, Егоже Богородица 
раждает плотию непреложно, Егоже воскресша Христа поем Пасху.
 
*пѣ(с). ѳ҃. ірмо(с). исаиꙗ ликѹи дв҃аꙗ бо ⁘* 

Нб҃са вєсєлитєсѧ. съ ан()глꙑ дн(с)ь свѣтло. радѹи жє сꙗ ꙁємлє. всѧ съ чл(о)вкꙑи. х҃ъ бо въскрьслъ ѥсть. 
отъ гроба пасха истнньнаꙗ. єгожє праꙁдьнѹѥмъ. побѣдьнаꙗ вєличиꙗ чъстьно ⁘

> Небеса веселитеся со ангелы днесь светло, радуй же ся, земле вся со человеки: Христос бо воскресл есть 
от гроба - Пасха истинная, Егоже празднуем победная величия честно.

Грѧдѣтє въскликнѣмъ. сп҃сѹ дн(с)ь х҃ѹ. раꙁдрѹши бо сь. ада крѣпъко. съмрьть ниꙁъврьжє. и адама въꙁдвижє 
истьлѧ. ѥгожє праꙁдьнѹѥмъ. нꙑнѣ <*л. 196 об.*> пасхѹ вєсєлѧщєсѧ ⁘

> Грядите воскликнем Спасу днесь Христу: разруши бо се ада крепко, смерть низверже и Адама воздвиже из тли, 
Егоже празднуем ныне Пасху, веселящеся. 

Ѹчєници ликѹють. ꙗко онихъ ꙗвисѧ иꙁ мрьтвꙑихъ. и радꙋѥтєсѧ всѧ ꙁємлѧ. страхъ погꙑблъ ѥсть. и съмрьтьна 
вонѧ и ꙁла. нꙑнѣ жє процвьтъ. пасха бж҃иѧ всєлиꙗ свѣтла ⁘

> Ученицы ликуют, яко оних <*оних = род аромата или благовонной масти*> явися из мертвых, и радуется вся земля, страх погибл есть, и смертная воня и зла,
ныне же процвете Пасха Божия веселия светла.

*б(о)* Тєбѣ вѣрьно радѹѥтьсѧ. мюроносица пр()ста чс()та. и поють вѣрьно пасхѹ хв҃у. съ намижє тѧ славимъ. 
и вѣрьно въпиємъ чиста. мт҃и вл҃дчицє. м(о)лтвъ всѣхъ съврьши ⁘

> *Богородичен*: Тебе верно радуются мироносицы, Пресвятая Чистая, и поют верно Пасху Христову, с ними же 
Тя славим и верное вопием, Чистая Мати и Владычице: молитвы всех соверши.
 