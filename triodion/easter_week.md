
# В Светлую седмицу

Источники:

- 1 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))


## Канон в Светлый Понедельник, глас 2-й

#### Песнь 1-я, Ирмос: *Во глубине потоки*

<*1 - л.189*>

Праздник всякыи нам процве(??) есть восияв Христос из гроба, Пасха Божия днесь, Пасха пречестная, 
юже чтуще покоище обретаем, всякоя злобы избывше Христовом воскресением. 

Апостольск собор плещет Паску пресвятую, яко избыв июдейск зависти и текуще приходят Иоан и Петр 
ко гробу Христову, Егоже учювше воскресша, дивишася востанию. 

Божия проповедника Пасхый и воскресения пресветла видяще апостола Христовы учениця, радостию 
душа озаришаси, имже Христос явися, радуитеся Пасхы прь(?)ее <*может опечатка, читать "первее"?*> 
славно дав. 

*Богородичен*: Превышши явися Чиста всеи невидимеи и видимеи, Приснодево, твари, Зиждителя бо 
родила еси, якоже изволи воплотитися во чреве Твоем, Егоже со дерзновением моли, спастися 
душам нашим. 

#### Песнь 3-я, Ирмос: *Утврьди нас*

<*1 - л.189 об.*>

Очиститеся светло и озарите ученици Христови Божиями песньми, празднующе Христову Пасху, 
ангеловы зряще светлы одежа. 

Горы сладость ныне исканете: Христос бо воскресл есть из гроба, и Пасху верующим яко 
`[с тыме двьны]` подал есть.

Насыщшеся жены святыя мюро и слезы наподобие радование воскресения и велику Пасху 
проповедааху. 

*Богородичен*: Марие, златая кадильнице, страстную мою отжени скврьну и утверди 
оканнаго приложениими льстиваго супостата.
