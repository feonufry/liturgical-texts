
# Во святую и великую неделю Пасхи

Источники:

- 1 - [Воскр. перг. 27. Триодь цветная (кон. XII - нач. XIII вв.)](https://catalog.shm.ru/entity/OBJECT/178600)
- 2 - [РГАДА Ф. 381. Оп. 1. Ед. хр. 147 / Стихирарь постный и цветной, нотированный (XII в.)](http://rgada.info/kueh/index2.php?str=381_1_147&name=%D0%A1%D1%82%D0%B8%D1%85%D0%B8%D1%80%D0%B0%D1%80%D1%8C%20%D0%BF%D0%BE%D1%81%D1%82%D0%BD%D1%8B%D0%B9%20%D0%B8%20%D1%86%D0%B2%D0%B5%D1%82%D0%BD%D0%BE%D0%B9,%20%D0%BD%D0%BE%D1%82%D0%B8%D1%80%D0%BE%D0%B2%D0%B0%D0%BD%D0%BD%D1%8B%D0%B9.)
- 3 - [РГАДА Ф. 381. Оп. 1. Ед. хр. 148 / Стихирарь постный и цветной, нотированный (XII - XIII вв)](http://rgada.info/kueh/index2.php?str=381_1_148&name=%D0%A1%D1%82%D0%B8%D1%85%D0%B8%D1%80%D0%B0%D1%80%D1%8C%20%D0%BF%D0%BE%D1%81%D1%82%D0%BD%D1%8B%D0%B9%20%D0%B8%20%D1%86%D0%B2%D0%B5%D1%82%D0%BD%D0%BE%D0%B9,%20%D0%BD%D0%BE%D1%82%D0%B8%D1%80%D0%BE%D0%B2%D0%B0%D0%BD%D0%BD%D1%8B%D0%B9.)
- 4 - [РГАДА Ф. 381. Оп. 1. Ед. хр. 138 / Триодь цветная (XI - XII вв.)](http://rgada.info/kueh/index2.php?str=381_1_138&name=%D0%A2%D1%80%D0%B8%D0%BE%D0%B4%D1%8C%20%D1%86%D0%B2%D0%B5%D1%82%D0%BD%D0%B0%D1%8F)
- 5 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))


### Стихиры

**глас 1-й:**

Днесь спасение миру елико видимыи и елико невидимыи, Христос из мертвыих воскреснет(е), 
Христос в себе приидет(е), Христос от гроба свободит(е)ся, от уз греховныих; врата адова отверзаются 
и смерть раздрушается, и ветхыи Адам изводится и новыи совершается, яже о Христе новая тварь 
обновися; Пасха, Господня Пасха, и пакы реку: Пасха, честь Троица; се нам праздником праздник, 
се торжество есть торжеством: во то бо Христос воскресе из мертвыих, просвещая во тьме и 
в сени и спасая сыны земленыих, яко Благ и Человеколюбец. 
<*1 - л.63; 2 - л.107; 3 - л.165; 4 - л.54*>

Воскресения день, плод сотворим себе, честь(ное) здание и своиственое, отдадим Образу еже 
и по образу, познаим наше достоинство, поч(ес)тим древле образное, разумеим таинства силу, 
и за кыих Христос умре, да нас умерщвеныя возведе<т> к животу, яко Благ и Человеколюбец. 
<*1 - вкладка на л.64; 2 - л.108; 4 - л.54 об.*>

Светлаго и славнаго празднества воскресения образ приимше, Господня учениця си апостолом 
благовествоваху глаголюще: уже не крыитеся, но проповедаите Спаса нашего тридневное воскресение, 
ада бо испроверже и нам дарова неиследное и живот, и воскресение, яко Благ и Человеколюбец.
<*1 - вкладка на л.64; 2 - отсутствует; 4 - л.54 об.*>

---

**глас 5-й**, подобен **Пасха священа нам днесь**

Пасха Агнец нам жрется Божие заколение, Пасха Божия заколения, Пасха Божия свята, Пасха Богу деющи, 
Пасха спасеная, Пасха решение стр(с)аи, Пасха Божествена, Пасха светла, Пасха таиная, 
Пасха еюже человеци светоносящеся радуимся, Пасха лето точащи нетления источник.
<*4 - л.55 об.*>

---

**глас 6-й:**

Днесь всечестная Пасха восия светло, и верныих сердца просветила есть паче солнца, Солнце бо сы 
праведное Христос Бог наш от гроба восия, яко луча апостолы во весь мир простерл есть, сказающа 
славу Его, и молящеся спасти душа наша. <*1 - отсутствует; 2 - л.110; 3 - л.168*>

**глас 6-й:**

Пасха Христос из гроба восия днесь, и вселеную всю лучами нетления осветил есть, тако бо есть 
Пасха светла, тако есть Пасха освящающи и просвещающи душа наша. 
<*1 - отсутствует; 2 - л.110; 3 - л.168 об.*>

**глас 6-й:**

Пасха Божествена, и священа, и непорочна: людие восплещете, Христос воста есть, Избавление наше, 
из гроба тридневно, спасая душа наша. <*1 - отсутствует; 2 - л.110 об.; 3 - л.168 об.*>

**глас 8-й:**

Наполнишася вся радости, наполнишася благоухания: Христос воскресе, уже не обладает смерть 
земными, уже не обладают нами греси, оле зависть июдеом, оле дерзость безаконныим, 
отвергоша(ся), распяша, прободоша, мняще умертвити Бесмертна<а>го, завистию обдержими, 
гроб назнаменаша, мняще затворити, Егоже не вместят конци, но воскресе и ц<ес>арствует, 
попран бысть диавол </диявол>, ад умертвися, свобожени быхом вси от работы. Христос воскресе, 
спасая душа наша. <*1 - л.64 и на об.; 2 - л.110 об.; 3 - л.167 об.*>

**глас 8:** (1) или **глас 5:** (2, 3)  

Ангели взыграитеся, радуитеся земнии и торжествуите радостно, яко Христос воскресе, державу 
раздруши смерти, и мирови нетление, явися мироносицам тридневено от гроба, яко от Чертога 
Жених; тем плещюще руками песньми речем веселие: Пасха, Господня Пасха,  Пасха верным 
избавление и печали отъятие и мирови светлость; Пасха нова, Пасха красна, Пасха Трои<ч>(ц)на честь 
и Божественая слава: <3: Христос воскресе из мертвых.> <*1 - л.64 об.; 2 - л.111; 3 - л.167*>

---

**глас 1-й**, подобен **Небесныим чином**

Паска весна велика, Паска носящия Христа, Паска вся светящи, Паска святая, Паска воскресение 
Господне, Паска светлая, Паска всем воскресение, Паска спасение всему миру, Паска светлая, 
Паска всем радость. <*5 - л.186 об.*>

Паска Христова великая, Пасха всему миру, Паска погребен бысть Христос, Паска пакы 
воскресе, воскрешеи мертвыя, Паска есть, Поска всем покоище, Паска похвала всему миру, 
Паска красная, Паска вся спасающи. <*5 - л.186 об.*>

Царь и Господь, празднество праздника нынешнии день, иже сотвори воистину Господь всем, 
якоже поет Давид, таино веселимся людие: Паска празднество, Паска имже ис тля и 
смерти свободихомся. <*5 - л.187*>

В прапрудную ризу да облечемся, бели паче снега, в нынегний Паскыи день явимся, в неже 
Христа Солнце праведное из мертвых восияв, всех ненеистлением просветии. <*5 - л.187*> 

Мюроносица жены на гроб Твои зело заутра пришедша, юже погубиеуга, радость приимша 
от Тебе, печаоьныя отгнаша слезы, и честнааго Пасха Твоего, Христе, проповедааху 
востания. <*5 - л.187*> 
