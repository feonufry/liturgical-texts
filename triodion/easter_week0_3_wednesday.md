## В Светлую среду

Источник:

- 1 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))


*въ срѣ(д). кано(н). гла(с). д҃. пѣ(с). а҃. ірмо(с). морѧ чрь ⁘*

На мори тивєриꙗдьстѣмь дн(с)ь. ꙗвилъсѧ ѥсть х҃ъ. въскрьсъ триднєвьно иꙁ мрьтвꙑихъ. и пасхѹ ѹчєникомъ ꙗвѣ. 
своєго въстаниѧ. ꙗко бж҃ию трѧпєꙁю поставилъ ⁘

> На мори Тивєриадстєм днєсь явился єсть Христос, воскрєс триднєвно иꙁ мєртвꙑх, и Пасху учєником явє Своєго 
востания, яко Божию трапєꙁу, поставил. 

Прѣчъстьно дн(с)ь сътворимъ. вѣсєлиє вѣрно. бж҃иѧ пасхꙑ придѣтє братиѥ. пѣ(с) дающє г҃у. ꙗко рꙑбитвꙑ вѣрꙑ. 
дрѹжинѣ пєтровѣ. подобѧщєсѧ ⁘

> Прєчєстно днєсь сотворим вєсєлиє вєрно Божия Пасхи, приидитє, братиє, пєснь дающє Господу, яко рꙑбит(в)ꙑ 
вєрꙑ, дружинє Пєтровє подобящєся. <*прим.: рꙑбитꙑ = рꙑбаки*>

Вѣрою и любъвию. приходѧщи. на гробъ хв҃ъ. мариꙗ прьваѧ магдалꙑни. съ инѣми ѹчєницами. прьвѣѥ пасхѹ видѣша. 
х҃а иꙁ гроба въскрьсъша ꙗвѣ ⁘

> Вєрою и любовию приходящи на гроб Христов Мария пєрвая Магдалина со инєми учєницами, пєрвєє Пасху видєша, 
Христа иꙁ гроба воскрєсша явє.

*б(о)* Въистинѹ мт҃рь б҃а нашєго. исповѣдающє ѥѧ. хв҃и ап(с)ли чс҃та. сърадовахѹсѧ съ тобою. въскрьсъша 
ꙁрѣвъшє. иꙁ мрьтвꙑихъ х҃а пасхѹ нашѫ ⁘

> *Богородичєн*: Воистину Матєрь Бога нашєго исповєдающє Ея, Христови апостоли, Чистая, срадовахуся с Тобою, 
воскрєсша ꙁрєвшє иꙁ мєртвꙑх Христа, Пасху нашу.

*пѣ(с). г҃. ірмо(с). вєсєлитьсѧ о ⁘*

Вєсєлѧтьсѧ мьртвии. сънитиємь ти х҃є поющє. твоє чъстьноє въстаниє. имьжє въскрьсъшє пасхѹ творѧть ⁘

> Вєсєлятся мєртвии снитиєм Ти, Христє, поющє Твоє чєстноє востаниє, имжє, воскрєсшє, Пасху творят. 

Ꙗко чл(о)вкъ страдавъ. областию ꙗко б҃ъ въꙁдвижє. отъ вѣка мрьтвꙑꙗ. пасхѹ бо сѹгꙋбѹ тѧ ꙁнаѥмъ ⁘ 

> Яко чєловєк страдав, областию, яко Бог, воꙁдвижє от вєка мєртвꙑя, Пасху бо сугубу Тя ꙁнаєм.

Мюроносица хв҃ꙑ. ꙗко ѹвѣдѣвь- <*л. 193 об.*> ша радость. и ап(с)лмъ х҃а пасхѹ въскрьсъша. проповѣдаша ⁘

> Мироносица Христовꙑ, яко увєдєвша радость, и апостолом Христа Пасху воскрєсша проповєдаша.  

*б(о)* Бц҃а свѣтло. сн҃овьнє жє и б҃жиѥ въстаниє. пасхѹ плєщѫщи чъстьно. поющїихъ ю съхранить присно ⁘

> *Богородичєн*: Богородица свєтло Сꙑновнє жє и Божиє востаниє, Пасху, плєщущи чєстно поющих ю сохранит(ь) 
присно.

*пѣ(с). д҃. ірмо(с)⁘ въꙁдвижєна тѧ цр()кꙑ видѣвъши ⁘*

Идѣмъ съ ѥдинѣмьнадєсѧтє въ горѫ. ѥлєоньскѫю скоро. х҃а въскрьсъша. въ нєи видѣвъшє. и пасхѹ трьст҃ѫю. 
сємѹ съ нимь поклонїмъсѧ ⁘

> Идєм со єдинємнадєсятє в гору Елєонскую скоро, Христа воскрєсша в нєй видєвшє, и Пасху трєсвятую, 
Сєму с ним поклонимся.

Наѹчають въстанию гн҃ю. дрьꙁостию б҃жиѥю. ꙗꙁꙑкꙑ всєго мира. мѫдрии ап(с)ли. боѧвъшєсѧ дрєвлє. и вєликꙋ 
паскѹ плєщѫть на ꙁємли ⁘

> Научают востанию Господню дєрꙁостию Божиєю яꙁꙑки всєго мира мудрии апостоли, боявшєся дрєвлє, 
и вєлику Пасху плєщут на ꙁємли. 

Съ нами ѥсть г҃ь и вл҃дка. ꙗкожє обѣщаниє. того иꙁвѣстѹєть. ѥгожє паскѹ чътѹщє. поємъ въстанїє. до сконьчаниꙗ 
вѣкѹ аминь ⁘

> С нами єсть Господь и Владꙑка, якожє обєщаниє Того иꙁвєстуєт, Егожє Пасху чтущє, поєм востаниє до скончания 
вєка, аминь.

*б(о)* Мюроносицъ съвъкѹплєниѥ мѫжъскоє. съ чистою дв()ою мариѥю гн҃єю. дрьꙁо радꙋютьсѧ. приимъ радѹитєсѧ. 
и х҃а поють пасхꙋ вѣрьно ⁘

> *Богородичєн*: Мироносиц совокуплєниє мужєскоє с Чистою Дєвою Мариєю Господнєю дєрꙁо радуются, приим 
радуйтєся, и Христа поют Пасху вєрно.

*пѣ(с). є҃. ірмо(с). тꙑ г҃и ми свѣтъ.*

Тꙑ г҃и ми свѣтъ. въ адъ пришълъ ѥси. и въскрѣси тьмьнꙑꙗ. и сѣдѧщаꙗ въ сѣни. пасхѹ въсиꙗ имъ ⁘ 

> Тꙑ, Господи, мой свєт, во ад пришєл єси, и воскрєси тємнꙑя и садящая в сєни, Пасху восия им. 

Въкѹсивъ плътию. съмрьти г҃и. прѣложї съмрьтьнѫю. горєсть на сладость. сластию пасховьною. добрѣ ⁘ 

> Вкусив плотию смєрти, Господи, прєложи смєртную горєсть на сладость, сластию пасховную <*пасхальною*> добрє.

Нꙑнѣ вєсна таина. вєсна бж҃иꙗ и таина. въскрьслъ ѥсть отъ гроба. х҃ъ вєликаꙗ пасха. людиє радѹитєсѧ свѣтло ⁘

> Нꙑнє вєсна тайна, вєсна Божия и тайна: воскрєсл єсть от гроба Христос, вєликая Пасха, людиє, радуйтєся свєтло.

*б(о)* Въꙁдрадовашасѧ ꙗсно. видѣвъшє ап(с)ли. г҃а въскрьсъшаго. и съ бц҃єю пасхѹ въꙁвєличають ⁘

> *Богородичєн*: Воꙁрадовашася ясно, видєвшє апостоди Господа воскрєсшаго, и с Богородицєю Пасху воꙁвєличают. 

*пѣ(с). ѕ҃. ірмо(с). пожрѫ ти съ / гласомь хвал ⁘*

Пожримъ. нꙑнѣ жъртвꙋ хвалєниꙗ си. праꙁдьнѹющє паскꙋ. сп҃сьнꙋю б҃а нашєго ꙗко ада ѹмрьвивъ. всєго 
<*л. 194*> мира въскрѣси ⁘

> Пожрєм нꙑнє жєртву хвалєния си, праꙁднующє Пасху спасную Бога нашєго, яко ада умєртвив, всєго мира воскрєси.

Закласѧ. волєю х҃ъ ꙁа вьсѧ нꙑ и. нъ въскрьсє б҃ъ сꙑи. властию божиѥю. крѣпости своѥѧ. и пасхѹ ꙗко 
обрѫчєниѥ. побѣдилъ ѥсть ⁘

> Заклася волєю Христос ꙁа вся нꙑ, но воскрєсє, Бог сꙑй, властию Божиєю крєпости Своєя, и Пасху, яко 
обручєниє, побєдил єсть. 

Плънꙑ бꙑша хв҃ъ ап(с)лъ мрѣжа. пришъствиємь ѥго. ловлєниѥмь рꙑбъ. и поꙁнаша въскрьсъша. отъ чюдєсъ 
пасхѹ г҃а ⁘

> Полнꙑ бꙑша Христовꙑх апостол мрєжа пришєствиєм Его, ловлєниєм рꙑб, и поꙁнаша воскрєсша, от чудєс 
Пасху Господа.

*б(о)* Крѣпѧтьсѧ. въ вѣрѣ жєнꙑ приѥмлють. въскрьсєниѧ прьвѣѥ. ѹвѧꙁєниє пасхѹ хв҃у. и поють мт҃рь ѥго 
ꙗко подобьнѫ ⁘

> *Богородичєн*: Крєпятся в вєрє жєнꙑ, приємлют воскрєсєния пєрвєє увяꙁєниє Пасху Христову, и поют 
Матєрь Его, яко подобну.

*пѣ(с). ꙁ҃. ірмо(с). спс҃ꙑи въ огни ⁘*

Пропѧтꙑи съ раꙁбоиникома. съ мрьтвꙑимї причътєнъ. волєю триднєвьнъ х҃є. нъ въскрьсє раꙁдрѹшивъ съмрьть. 
ис҃ъ сп҃съ нашъ. ѥгожє поѥмъ бж҃ию пасхѹ. ꙗко жиꙁнодавца ⁘ 

> Пропятꙑй с раꙁбойникома, с мєртвꙑми причтєн волєю триднєвєн, Христє, но воскрєсє, раꙁрушив смєрть, 
Иисус Спас наш, Егожє поєм Божию Пасху, яко Жиꙁнодавца.

Съпраꙁдьнѹѥть сиѡ̈нѹ. иѥрсл()имъ ст҃ꙑи. ꙗко въскрьслъ ѥсть х()ъ. и ꙗвисѧ ѥдиномѹнадєсѧтє. плачющємъсѧ. 
и радостии всѧ исплъни. ѥгожє пасхѹ радѹющєсѧ <*обрꙑв*> ѥмъ ⁘

> Спраꙁднуєт Сиону Иєрусалим святꙑй, яко воскрєсл єсть Христос и явися єдиномунадєсятє плачущємся, 
и радости вся исполни, Егожє Пасху радующєся <*обрꙑв*>єм.

Приѧтѫю ти х҃є. плъ <*обрꙑв*> отъ насъ. нєтлѣньнѫ с <*обрꙑв*> дрꙑимъ апл(о)мъ пок <*обрꙑв*> 
гроба. прѣславьн <*обрꙑв*>

> Приятую Ти, Христє, пло<*обрꙑв*> от нас нєтлєнну с <*обрꙑв*>дрꙑм апостолом пок<*обрꙑв*> гроба 
прєславн<*обрꙑв*>.

*б(о)* Мюроносьномѹ <*обрꙑв*> съ матєрью д <*обрꙑв*> прѣпѣтꙑи г҃ <*обрꙑв*> инꙑи ⁘

> *Богородичєн*: Мироносному <*обрꙑв*> с Матєрию <*обрꙑв*> прєпєтꙑй Г<*обрꙑв*> инꙑй. 

*п()* <*обрꙑв*>

Ап(с)лмъ пропов <*обрꙑв*> иꙁ мрьтвꙑ <*обрꙑв*> ль нашъ. па <*обрꙑв*>

Истьлѣни <*обрꙑв*> плъти св <*обрꙑв*> славима <*обрꙑв*> 

Вєсєлим <*обрꙑв*> <*л. 194 об.*> нѣ. придє врѣмѧ. и послѹшъствѹѥть цѣлованиѥ. пасхꙑ иꙁвѣстуꙗ. ꙗко 
въскрьсє х()ъ. отъ гроба ꙗко г҃ь ⁘ 

> Вєсєлим<*обрꙑв*>нє приидє врємя, и послушєствуєт цєлованиє, Пасхи иꙁвєствуя, яко воскрєсє Христос от гроба 
яко Господь.

*б(о)* Ꙗвлиисѧ въ врьтьпѣ. рожъшии марии. и плачющиѥи. въскрьсєниѥмь ти. радостї исплъни вл҃дко. прѣст҃ую 
пасху. нєосѹдьно праꙁдьновати насъ съподоби ⁘

> Явлєйся в вєртєпє, рождшєй Марии и плачущєй, воскрєсєниєм Ти радости исполни, Владꙑко, прєсвятую Пасху 
нєосудно праꙁдновати нас сподоби.

*пѣ(с). ѳ҃. ірмо(с). камꙑ нєрѹкосѣкомꙑꙗ горꙑ и ⁘*

Камєнь отъвалєнъ обрѣтоша. мюроносица отъ гроба видѣша ѹноши анг()ла отъ нєю жє ѹвѣдѣвъша. хв҃о въстаниє. 
апл()мъ тєкѹть. бж()ию пасхꙋ повѣдати ⁘ 

> Камєнь отвалєн обрєтоша мироносицꙑ от гроба, видєша юноши ангєла, от нєю жє увєдєвша Христово востаниє, 
апостолом тєкут Божию Пасху повєдати.

Нꙑнѣ радѹющисѧ тварь. просвѣщаѥтьсѧ и праꙁдьнѹєть. пасхѹ вєсєлиѧ поющи х҃ъ въскрьсє. отъ мьртвꙑихъ 
въистинѹ. надѣитєсѧ вси чл(о)вци. ѹжє бо съмрьть нє обладаѥть чл(о)вкꙑ ⁘

> Нꙑнє, радующися, тварь просвєщаєтся и праꙁднуєт Пасху, вєсєлия поющи: Христос воскрєсє от мєртвꙑх 
воистину, надєйтєся вси чєловєци, ужє бо смєрть нє обладаєт чєловєки.

Тꙑ въставъ отъ гроба. и мюроносицамъ ꙗвльсѧ. и ап(с)лмъ крꙑющємъсѧ. мира подавъ. и ст҃ѫ пасхѹ х҃є. 
бл҃го <*обрꙑв*> авѧщиихъ. сп҃си ꙗко ѥдинъ прѣмило <*обрꙑв*> 

Тєчєть ликъ мюроносицъ. похва <*обрꙑв*> съша иꙁ гроба. х҃а сєѧ сн҃а ї <*обрꙑв*> мъ. бж҃ию сию коньча <*обрꙑв*> 

