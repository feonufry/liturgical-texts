## В Светлую среду

Источник:

- 1 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))


*въ срѣ(д). кано(н). гла(с). д҃. пѣ(с). а҃. ірмо(с). морѧ чрь ⁘*

На мори тивєриꙗдьстѣмь дн(с)ь. ꙗвилъсѧ ѥсть х҃ъ. въскрьсъ триднєвьно иꙁ мрьтвꙑихъ. и пасхѹ ѹчєникомъ ꙗвѣ. 
своєго въстаниѧ. ꙗко бж҃ию трѧпєꙁю поставилъ ⁘

> На мори Тивериадстем днесь явился есть Христос, воскрес тридневно из мертвых, и Пасху учеником яве Своего 
востания, яко Божию трапезу, поставил. 

Прѣчъстьно дн(с)ь сътворимъ. вѣсєлиє вѣрно. бж҃иѧ пасхꙑ придѣтє братиѥ. пѣ(с) дающє г҃у. ꙗко рꙑбитвꙑ вѣрꙑ. 
дрѹжинѣ пєтровѣ. подобѧщєсѧ ⁘

> Пречестно днесь сотворим веселие верно Божия Пасхи, приидите, братие, песнь дающе Господу, яко рыбиты 
веры, дружине Петрове подобящеся. <*прим.: рꙑбитꙑ = рыбаки*>

Вѣрою и любъвию. приходѧщи. на гробъ хв҃ъ. мариꙗ прьваѧ магдалꙑни. съ инѣми ѹчєницами. прьвѣѥ пасхѹ видѣша. 
х҃а иꙁ гроба въскрьсъша ꙗвѣ ⁘

> Верою и любовию приходящи на гроб Христов Мария первая Магдалина со инеми ученицами, первее Пасху видеша, 
Христа из гроба воскресша яве.

*б(о)* Въистинѹ мт҃рь б҃а нашєго. исповѣдающє ѥѧ. хв҃и ап(с)ли чс҃та. сърадовахѹсѧ съ тобою. въскрьсъша 
ꙁрѣвъшє. иꙁ мрьтвꙑихъ х҃а пасхѹ нашѫ ⁘

> *Богородичен*: Воистину Матерь Бога нашего исповедающе Ея, Христови апостоли, Чистая, срадовахуся с Тобою, 
воскресша зревше из мертвых Христа, Пасху нашу.

*пѣ(с). г҃. ірмо(с). вєсєлитьсѧ о ⁘*

Вєсєлѧтьсѧ мьртвии. сънитиємь ти х҃є поющє. твоє чъстьноє въстаниє. имьжє въскрьсъшє пасхѹ творѧть ⁘

> Веселятся мертвии снитием Твоим, Христе, поюще Твое честное востание, имже, воскресше, Пасху творят. 

Ꙗко чл(о)вкъ страдавъ. областию ꙗко б҃ъ въꙁдвижє. отъ вѣка мрьтвꙑꙗ. пасхѹ бо сѹгꙋбѹ тѧ ꙁнаѥмъ ⁘ 

> Яко человек страдав, областию, яко Бог, воздвиже от века мертвыя, Пасху бо сугубу Тя знаем.

Мюроносица хв҃ꙑ. ꙗко ѹвѣдѣвь- <*л. 193 об.*> ша радость. и ап(с)лмъ х҃а пасхѹ въскрьсъша. проповѣдаша ⁘

> Мироносицы Христовы, яко уведевша радость, и апостолом Христа Пасху воскресша проповедаша.  

*б(о)* Бц҃а свѣтло. сн҃овьнє жє и б҃жиѥ въстаниє. пасхѹ плєщѫщи чъстьно. поющїихъ ю съхранить присно ⁘

> *Богородичен*: Богородица светло Сыновне же и Божие востание, Пасху, плещущи честно поющих Ю сохранит(ь) 
присно.

*пѣ(с). д҃. ірмо(с)⁘ въꙁдвижєна тѧ цр()кꙑ видѣвъши ⁘*

Идѣмъ съ ѥдинѣмьнадєсѧтє въ горѫ. ѥлєоньскѫю скоро. х҃а въскрьсъша. въ нєи видѣвъшє. и пасхѹ трьст҃ѫю. 
сємѹ съ нимь поклонїмъсѧ ⁘

> Идем со единемнадесяте в гору Елеонскую скоро, Христа воскресша в ней видевше, и Пасху тресвятую, 
Сему с ним поклонимся.

Наѹчають въстанию гн҃ю. дрьꙁостию б҃жиѥю. ꙗꙁꙑкꙑ всєго мира. мѫдрии ап(с)ли. боѧвъшєсѧ дрєвлє. и вєликꙋ 
паскѹ плєщѫть на ꙁємли ⁘

> Научают востанию Господню дерзостию Божиею языки всего мира мудрии апостоли, боявшеся древле, 
и велику Пасху плещут на земли. 

Съ нами ѥсть г҃ь и вл҃дка. ꙗкожє обѣщаниє. того иꙁвѣстѹєть. ѥгожє паскѹ чътѹщє. поємъ въстанїє. до сконьчаниꙗ 
вѣкѹ аминь ⁘

> С нами есть Господь и Владыка, якоже обещание Того известует, Егоже Пасху чтуще, поем востание до скончания 
века, аминь.

*б(о)* Мюроносицъ съвъкѹплєниѥ мѫжъскоє. съ чистою дв()ою мариѥю гн҃єю. дрьꙁо радꙋютьсѧ. приимъ радѹитєсѧ. 
и х҃а поють пасхꙋ вѣрьно ⁘

> *Богородичен*: Мироносиц совокупление мужеское с Чистою Девою Мариею Господнею дерзо радуются, приим 
радуйтеся, и Христа поют Пасху верно.

*пѣ(с). є҃. ірмо(с). тꙑ г҃и ми свѣтъ.*

Тꙑ г҃и ми свѣтъ. въ адъ пришълъ ѥси. и въскрѣси тьмьнꙑꙗ. и сѣдѧщаꙗ въ сѣни. пасхѹ въсиꙗ имъ ⁘ 

> Ты, Господи, мой свет, во ад пришел еси, и воскреси темныя и седящая в сени, Пасху восия им. 

Въкѹсивъ плътию. съмрьти г҃и. прѣложї съмрьтьнѫю. горєсть на сладость. сластию пасховьною. добрѣ ⁘ 

> Вкусив плотию смерти, Господи, преложи смертную горесть на сладость, сластию пасховную <*пасхальною*> добре.

Нꙑнѣ вєсна таина. вєсна бж҃иꙗ и таина. въскрьслъ ѥсть отъ гроба. х҃ъ вєликаꙗ пасха. людиє радѹитєсѧ свѣтло ⁘

> Ныне весна тайна, весна Божия и тайна: воскресл есть от гроба Христос, великая Пасха, людие, радуйтеся светло.

*б(о)* Въꙁдрадовашасѧ ꙗсно. видѣвъшє ап(с)ли. г҃а въскрьсъшаго. и съ бц҃єю пасхѹ въꙁвєличають ⁘

> *Богородичен*: Возрадовашася ясно, видевше апостоли Господа воскресшаго, и с Богородицею Пасху возвеличают. 

*пѣ(с). ѕ҃. ірмо(с). пожрѫ ти съ / гласомь хвал ⁘*

Пожримъ. нꙑнѣ жъртвꙋ хвалєниꙗ си. праꙁдьнѹющє паскꙋ. сп҃сьнꙋю б҃а нашєго ꙗко ада ѹмрьвивъ. всєго 
<*л. 194*> мира въскрѣси ⁘

> Пожрем ныне жертву хваления свою, празднующе Пасху спасную Бога нашего, яко ада умертвив, всего мира воскреси.

Закласѧ. волєю х҃ъ ꙁа вьсѧ нꙑ и. нъ въскрьсє б҃ъ сꙑи. властию божиѥю. крѣпости своѥѧ. и пасхѹ ꙗко 
обрѫчєниѥ. побѣдилъ ѥсть ⁘

> Заклася волею Христос за вся ны, но воскресе, Бог сый, властию Божиею крепости Своея, и Пасху, яко 
обручение, победил есть. 

Плънꙑ бꙑша хв҃ъ ап(с)лъ мрѣжа. пришъствиємь ѥго. ловлєниѥмь рꙑбъ. и поꙁнаша въскрьсъша. отъ чюдєсъ 
пасхѹ г҃а ⁘

> Полны быша Христовых апостол мрежи пришествием Его, ловлением рыб, и познаша воскресша, от чудес 
Пасху Господа.

*б(о)* Крѣпѧтьсѧ. въ вѣрѣ жєнꙑ приѥмлють. въскрьсєниѧ прьвѣѥ. ѹвѧꙁєниє пасхѹ хв҃у. и поють мт҃рь ѥго 
ꙗко подобьнѫ ⁘

> *Богородичен*: Крепятся в вере жены, приемлют воскресения первее увязение Пасху Христову, и поют 
Матерь Его, яко подобну.

*пѣ(с). ꙁ҃. ірмо(с). спс҃ꙑи въ огни ⁘*

Пропѧтꙑи съ раꙁбоиникома. съ мрьтвꙑимї причътєнъ. волєю триднєвьнъ х҃є. нъ въскрьсє раꙁдрѹшивъ съмрьть. 
ис҃ъ сп҃съ нашъ. ѥгожє поѥмъ бж҃ию пасхѹ. ꙗко жиꙁнодавца ⁘ 

> Пропятый с разбойникома, с мертвыми причтен волею тридневен, Христе, но воскресе, разрушив смерть, 
Иисус Спас наш, Егоже поем Божию Пасху, яко Жизнодавца.

Съпраꙁдьнѹѥть сиѡ̈нѹ. иѥрсл()имъ ст҃ꙑи. ꙗко въскрьслъ ѥсть х()ъ. и ꙗвисѧ ѥдиномѹнадєсѧтє. плачющємъсѧ. 
и радостии всѧ исплъни. ѥгожє пасхѹ радѹющєсѧ <*обрыв*> ѥмъ ⁘

> Спразднует Сиону Иерусалим святый, яко воскресл есть Христос и явися единомунадесяте плачущемся, 
и радости вся исполни, Егоже Пасху радующеся <*обрыв*>ем.

Приѧтѫю ти х҃є. плъ <*обрыв*> отъ насъ. нєтлѣньнѫ с <*обрыв*> дрꙑимъ апл(о)мъ пок <*обрыв*> 
гроба. прѣславьн <*обрыв*>

> Приятую Ти, Христе, пло<*обрыв*> от нас нетленну с <*обрыв*>дрым апостолом пок<*обрыв*> гроба 
преславн<*обрыв*>.

*б(о)* Мюроносьномѹ <*обрыв*> съ матєрью д <*обрыв*> прѣпѣтꙑи г҃ <*обрыв*> инꙑи ⁘

> *Богородичен*: Мироносному <*обрыв*> с Материю <*обрыв*> препетый Г<*обрыв*> иный. 

*п()* <*обрыв*>

Ап(с)лмъ пропов <*обрыв*> иꙁ мрьтвꙑ <*обрыв*> ль нашъ. па <*обрыв*>

Истьлѣни <*обрыв*> плъти св <*обрыв*> славима <*обрыв*> 

Вєсєлим <*обрыв*> <*л. 194 об.*> нѣ. придє врѣмѧ. и послѹшъствѹѥть цѣлованиѥ. пасхꙑ иꙁвѣстуꙗ. ꙗко 
въскрьсє х()ъ. отъ гроба ꙗко г҃ь ⁘ 

> Веселим<*обрыв*>не прииде время, и послушествует целование, Пасхи извествуя, яко воскресе Христос от гроба 
яко Господь.

*б(о)* Ꙗвлиисѧ въ врьтьпѣ. рожъшии марии. и плачющиѥи. въскрьсєниѥмь ти. радостї исплъни вл҃дко. прѣст҃ую 
пасху. нєосѹдьно праꙁдьновати насъ съподоби ⁘

> *Богородичен*: Явлейся в вертепе, рождшей Марии и плачущей, воскресением Твоим радости исполни, Владыко, 
пресвятую Пасху неосудно праздновати нас сподоби.

*пѣ(с). ѳ҃. ірмо(с). камꙑ нєрѹкосѣкомꙑꙗ горꙑ и ⁘*

Камєнь отъвалєнъ обрѣтоша. мюроносица отъ гроба видѣша ѹноши анг()ла отъ нєю жє ѹвѣдѣвъша. хв҃о въстаниє. 
апл()мъ тєкѹть. бж()ию пасхꙋ повѣдати ⁘ 

> Камень отвален обретоша мироносицы от гроба, видеша юноши ангела, от нею же уведевша Христово востание, 
апостолом текут Божию Пасху поведати.

Нꙑнѣ радѹющисѧ тварь. просвѣщаѥтьсѧ и праꙁдьнѹєть. пасхѹ вєсєлиѧ поющи х҃ъ въскрьсє. отъ мьртвꙑихъ 
въистинѹ. надѣитєсѧ вси чл(о)вци. ѹжє бо съмрьть нє обладаѥть чл(о)вкꙑ ⁘

> Ныне, радующися, тварь просвещается и празднует Пасху, веселия поющи: Христос воскресе от мертвых 
воистину, надейтеся вси человеци, уже бо смерть не обладает человеки.

Тꙑ въставъ отъ гроба. и мюроносицамъ ꙗвльсѧ. и ап(с)лмъ крꙑющємъсѧ. мира подавъ. и ст҃ѫ пасхѹ х҃є. 
бл҃го <*обрыв*> авѧщиихъ. сп҃си ꙗко ѥдинъ прѣмило <*обрыв*> 

Тєчєть ликъ мюроносицъ. похва <*обрыв*> съша иꙁ гроба. х҃а сєѧ сн҃а ї <*обрыв*> мъ. бж҃ию сию коньча <*обрыв*> 

