
## В Светлую субботу
 
Источники:

- 1 - [РГАДА Ф. 381. Оп. 1. Ед. хр. 137 / Триодь постная и цветная ("Триодь Моисея Киянина")](http://rgada.info/kueh/index2.php?str=381_1_137&name=%D0%A2%D1%80%D0%B8%D0%BE%D0%B4%D1%8C%20%D0%BF%D0%BE%D1%81%D1%82%D0%BD%D0%B0%D1%8F%20%D0%B8%20%D1%86%D0%B2%D0%B5%D1%82%D0%BD%D0%B0%D1%8F%20(%22%D0%A2%D1%80%D0%B8%D0%BE%D0%B4%D1%8C%20%D0%9C%D0%BE%D0%B8%D1%81%D0%B5%D1%8F%20%D0%9A%D0%B8%D1%8F%D0%BD%D0%B8%D0%BD%D0%B0%22))

<*л. 198 об.*>
 
*въ сꙋботѹ ⁘ кано(н). гла(с). ꙁ҃. пѣ(с). а҃. ірмо(с) поимъ г҃у погрꙋ ⁘* 

Да праꙁдьнѹѥть всь. народъ хв҃о въскрьсєнїє. побѣдьнѫю пѣ(с). въспѣваꙗ ѥмѹ. ꙗко прослависѧ ⁘ 

> Да празднует весь народ Христово воскресение, победную песнь воспевая Ему, яко прославися. 

Старѣишиї дн(с)ь. и сп҃сєнꙑи въскрьсєниѧ. въ нєжє всѧ тварь. въста съ х()мь. пѣ(с)ми почътѣмъ ⁘

> Старейший днесь и спасенный воскресения, в неже вся тварь воста со Христом, песньми почтим.

Врата мѣдѧна адѹ. съкрѹшивъ г҃и. въскрьсє отъ гроба. въскрѣсивъ адама. ꙗко всємогꙑи ⁘ 

> Врата медна ада сокрушив, Господи, воскресе от гроба, воскресив Адама, яко Всемогий.

*б(о)* Бж҃иꙗ мт҃и радꙋисѧ. сн҃а своєго х҃а. иꙁ гроба видѧщи. помолимъсѧ въинѫ ꙁа нꙑ къ нємѹ. отъ всєѧ 
напастии. иꙁбави нꙑи прч()ста ⁘

> *Богородичен*: Божия Мати, радуйся, Сына Своего Христа из гроба видящи, помолися выну за ны к Нему, 
от всея напасти избавити ны, Пречистая.
 
*пѣ(с). г҃. ірмо(с). ѹтврьжии словомь си ⁘* 

Словєсьнѫю. дх҃вьною цѣлъвию. пѣсньно въскрьсєниє. поющє въꙁопиємъ. пасха наша єсть х҃ъ. съвъскрѣсивꙑи всє(го) 
мира. ꙗко млс()рдъ ⁘

> Словесную духовною целовию (от целование=приветствие?) песнено воскресение поюще возопием: Пасха наша есть 
Христос, совоскресивый всего мира, яко Милосерд.

Съшъдꙑи. въ адова жилища. и мрьтвꙑꙗ отътꙋдꙋ. въскрѣшъ ꙗко всємогꙑи. въꙁдвигни мєнє. отъ страстии щєдрє. 
ѥдинє чл(о)вколюбьчє ⁘

> Сошедый во адова жилища и мертвыя оттуду воскрешь яко Всемогий, воздвигни мене от страстей, Щедре, 
Едине Человеколюбче.

Поглътивъ. адъ тєбє щєдрꙑи. ѹжасъсѧ <*л. 199*> дивьнꙑи плъти твоѥѧ. отъпѹсти отъ сєбє. адама ослѹшаниємь. 
прѣльщєна славою бж҃ьства ⁘

> Поглотив ад Тебе, Щедрый, ужасеся дивный плоти Твоея, отпусти от себе Адама, ослушанием прельщена 
славою божества.

*б(о)* Ꙗко чюдьно. творьцю тѧ дв҃ою. тако х҃ъ отъ гроба въскрьсє. обꙋидє бо пєчать. прѣбꙑсть нєврѣжєна. 
тѣмь жє б҃омт҃и. ликѹи радѹющїсѧ ⁘

> *Богородичен*: Яко чюдно Творцу Тя Девою, тако Христос от гроба воскресе, обуиде бо печать, пребысть 
невреждена. Темже, Богомати, ликуй, радующися.
 
*пѣ(с). д҃. ірмо(с). покрꙑла ѥсть нб҃са добр ⁘* 

Всѣхъ праꙁдьникъ свѣтлѣишѫ. ꙗко сл()нцє ꙁвѣꙁдъ. пасхѫ плєщющє вєликѹю. о боꙁѣ просвѣтимъсѧ ⁘

> Всех праздников светлейшу, яко солнце звезд, Пасху поюще великую, о Бозе просветимся.

Ада попьравъ г҃ь. въскрьсє отъ гроба. въсиѧвъ мирѹ жїꙁнь. бєс коньца х҃є б҃є ⁘ 

> Ада поправ Господь, воскресе от гроба, возсияв миру жизнь без конца, Христе Боже.

Ꙗко отъ ѥгюпта. лютꙑи работꙑ и вѣрьнии. съмрьти иꙁб(ꙑ)въшє. вєсєлиѥмь пасху г҃нѫ праꙁдьнуїмъ ⁘ 

> Яко от Египта лютой работы и, вернии, смерти избывше, веселием Пасху Господню празднуим.

Мт()рьмъ въистинѹ. бєꙁмѫжънаꙗ бц҃є радѹисѧ. въскрьсєниємь ти сн҃а. молѧщисѧ сп()стисѧ намъ ⁘

> *Богородичен*: Матерем воистину безмужная Богородице, радуйся воскресением Твоего Сына, молящися 
спастися нам.
 
*пѣ(с). є҃. ірмо(с). ѹ/трьнюющє х҃є на хв ⁘* 

Въскрьсєниѧ сь. д()нь съврьшающє. вѣрьно просвѣтимъсѧ. б҃жїѥмь праꙁдьникъмь. пасхѹ чс҃стьнѹю г҃у 
творѧщє ⁘

> Воскресения се день совершающе, верно просветимся Божиим праздником, Пасху честную Господу творяще.

Съшъдъ въ адъ. и съмрьть ѹмрьщвъ. въскрьсєниѥ всѣмъ. х҃є пѫтьсъстворь. начальничє жиꙁни въскрьсєниѧ ⁘

> Сошед во ад и смерть умерщвь, воскресение всем, Христе, путесотворь, Начальниче жизни воскресения.

Наставъшии дн҃ь. въсиꙗвъ и пасхѹ. просвѣти всє(го) мира. нєтлѣниємь. въ сїи бо х҃ъ. иꙁ мьртвꙑихъ въсиѧ ⁘

> Наставший день возсияв и Пасху, просвети всего мира нетлением: в сий бо Христос из мертвых возсия.

*б(о)* Зьрѧщи отъ гроба. х҃а бц҃а. радꙋєтьсѧ ꙗко мт҃и. приносѧщи мл҃твѹ. о поющиихъ тѧ. въинѫ прч҃ста ⁘

> *Богородичен*: Зрящи от гроба Христа, Богородица радуется яко Мати, приносящи молитву о поющих Тя 
выну, Пречистая.
 
*пѣ(с). ѕ҃. ірмо(с). иѡна. и чрѣва / адова въпиѧшє ⁘* 

Въпиємъ ти. съ бж҃иѥмь пр(о)рокомь ꙗко съпѧи. г҃ь <*л. 199 об.*> въскрьсє. славьно отъ гроба. жиꙁнь намъ 
подавъ вѣчънꙋю ⁘

> Вопием Ти с Божиим пророком: яко спяй, Господь воскресе славно от гроба, жизнь нам подав вечную.

Придѣтє вси. дш()ънꙑꙗ храминꙑи. ѹкрашънє благодѣꙗниими. почътѣмъ пасхꙋ. и вѣрно х҃а приимємъ ⁘

> Приидите вси, душевныя храмины украшены благодеяньми, почтем Пасху, и верно Христа приимем.

Пришъдꙑи събраномъ ст҃ꙑмъ. ѹчєникомъ ти. и давъ имъ мира. и и нꙑ своꙗ си рабꙑ. ѹмири ꙗко б҃ъ. и сп҃си 
блажє ⁘

> Пришедый собраным святым учеником Твоим, и дав им мир, и ны, Своя Себе рабы, умири, яко Бог, и спаси, Блаже.

*б(о)* Мт҃и бж҃иѧ. прс҃таꙗ дв()цє. въскрьсєниѥмь. сн҃а ти радѹисѧ. х҃а б҃а нашєго. и молимъсѧ вꙑнѹ. 
сп҃стисѧ намъ ⁘

> *Богородичен*: Мати Божия Пресвятая Девице, воскресением Сына Твоего, радуйся, Христа Бога нашего, 
и молимся выну спастися нам.
 
*пѣ(с). ꙁ҃. ірмо(с). пєщъ горꙋщѫ похла ⁘* 

Пасха тържъство. праꙁднѹимъ вѣрнии. пасха обновлєниє. всѣмъ сп҃сєниє. вънюжє въскрьсє. х҃ъ иꙁ гроба б҃ъ 
оц҃ъ наших ⁘

> Пасха - торжество, празднуим вернии; Пасха - обновление, всем спасение, в нюже воскресе Христос из гроба, 
Бог отец наших.

Придѣтє дш҃ъ нашєѧ. двьри вѣрьнии вѣньчаимъ. цвѣтъци благовѣриѧ. бж҃ию пасхꙋ творѧщє. и х҃а въспѣвающє. 
бл҃нъ б҃ъ оц҃ъ ⁘

> Приидите душ нашея двери, вернии, венчаим цветцы благоверия, Божию Пасху творяще и Христа воспевающе: 
благословен Бог отец наших.

Бж҃ии ап(с)ли. иꙁ гроба х҃а. видѣша и въꙁдрад(о)вашасѧ. радостию вєликою ꙁѣло. въспѣвающє бл҃нъ б҃ъ оц҃ъ ⁘

> Божии апостоли из гроба Христа видеша и возрадовашася радостию великою зело, воспевающе: благословен 
Бог отец наших.

*б(о)* Радѹисѧ мт҃и и дв҃о. бж҃иꙗ отроковицє мр()иє. вєсєлисѧ въскрьсєниє. творѧщи сн҃а своѥго. ѥгожє 
моли нєпрѣстаньно. сп҃сти рабꙑ твоѧ ⁘

> *Богородичен*: Радуйся Мати и Дево, Божия Отроковице Марие, веселися, воскресение творящи Сына Своего, 
Егоже моли непрестанно спасти рабы Твоя.
 
*пѣ(с). и҃. ірмо(с). ѥдиного бєꙁначалн ⁘* 

Свѣтисѧ дн(с)ь. всѧкꙑи народє. ꙗко св(ѣ)тъ ти х҃ъ отъ гроба. въсиѧлъ стѣнꙑи съмрьтьнꙑꙗ раꙁврьгъ. тѣмь 
тѧ прїсно прѣвъꙁносимъ ⁘

> Светися днесь, всякий народе, яко свет Ти Христос от гроба возсиял, стены смертныя разверг, тем Тя 
присно превозносим.

Хс҃ъ въскрьслъ ѥсть. сп҃сьнаꙗ пасха. вєсєлиє вѣчъноє всѣмъ. ликѹющє въꙁъпиємъ. бєспрѣстании. поитє и 
прѣвъꙁно ⁘

> Христос воскресл есть, спасенная Пасха, веселие вечное всем, ликующе возопием безпрестании: пойте и 
превозносите Его во веки.

Напитѣимъсѧ. видѣниѧ пасхо<*л.200*>ю. на вꙑсокахъ въꙁлєгшє трѧпєꙁахъ. дх҃овьнахъ и свѣтло въпиющє. 
поитє бл҃тє ⁘

> Напитаимся видения Пасхою, на высоких возлегше трапезах духовных, и светло вопиюще: пойте, благословите 
Его во веки.

*б(о)* Бо҃блажєнаꙗ. прс҃таꙗ дв()цє. сн҃а своєго въскр(ь)сєниѥмь сѧ красиши. и просигоѧ всємѹ мирѹ. 
надєжє ꙁємьнꙑимъ. тѣмь тѧ поємъ въ вѣкꙑи всѧ ⁘

> *Богородичен*: Богоблаженая Пресвятая Девице, Сына Своего воскресением Себе красиши, и просигоя всему миру, 
Надежде земным, тем Тя поем во веки вся.
 
*пѣ(с). ѳ҃. ірмо(с)./ * 

Тѧ прс҃тѫю. мт()рь и дв҃ѫ. ꙗжє нєвъмѣстим(о) слово въ чрєво въмѣщъши. и рожъшии плътию. пѣ(с)ми тѧ 
чиста вєличаѥмъ ⁘

> *Ирмос: Тя Пресвятую Матерь и Деву, яже невместимо Слово во чрево вмещши и рождши плотию, песньми Тя, 
Чистая, величаєм.*

Ст҃ѹю пасху гн()ю. паскѹ праꙁдънꙋющє вси. вєсєлимъсѧ бж҃иими пѣ(с)ми. иꙁ гроба х҃а поющє вєличаѥмъ ⁘ 

> Святую Пасху Господню, Пасху празднующе вси, веселимся Божиими песньми, из гроба Христа поюще, величаем. 

Тꙑ въскрѣсилъ ѥси. адама падъшааго. тꙑ обновилъ ѥси мира. въстаниѥмь ти сп҃сє нашъ. тѧ прѣстаньно ꙁємьнии. 
пѣми вєличаємъ ⁘

> Ты воскресил еси Адама падшаго, Ты обновил еси мир востанием Твоим, Спасе наш. Тя непрестанно земнии 
песньми величаем.

Тꙑ исъкрѹшилъ ѥси. вр(а)та съмрьтьнаѧ. адовьска жилища. въскр(ь)сєниємь си источи. тѧ хвалѧщє х҃є пѣ(с)мї 
въꙁвєличимъ ⁘

> Ты сокрушил еси врата смертная, адова жилища, воскресением Своим источи. Тя хваляще, Христе, песньми 
возвеличим.

*(б)* Радѹисѧ влд()чицє помощъницє всєго мира. сн҃а своѥго въскр(ь)сєниѥмь. сп҃са и б҃а нашєго. и помолисѧ 
ѥмѹ о дш҃ахъ нашихъ ⁘

> Радуйся, Владычице, Помощнице всего мира, Сына Своего воскресением, Спаса и Бога нашєго. И помолися Ему 
о душах наших.